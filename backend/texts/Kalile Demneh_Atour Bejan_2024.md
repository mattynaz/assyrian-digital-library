ܥܘܬܕܐ ܕܡܬܪܓܡܢܐ ܐܵܗܵܐ ܟܬܵܒ݂ܵܐ ܣܝܵܡܵܐ ܝܠܹܗ ܕܚܲܕ ܚܲܟܝܼܡܵܐ ܝܵܐ ܦܝܼܠܵܣܘܿܦܵܐ ܗܸܢܕܘܵܝܵܐ ܫܸܡܹܗ ܒܝܼܕܦܵܝ ܝܵܥܢܹܐ "ܐܲܩܠܹܗ ܕܚܹܠܵܦܵܐ" ܝܵܐ ܦܝܼܠܦܵܝ ܝܵܥܢܹܐ "ܐܲܩܠܹܗ ܕܦܝܼܠܵܐ" ܒܐܵܗܵܐ ܟܬܵܒ݂ܵܐ، ܦܝܼܠܵܣܘܿܦܵܐ ܥܗܝܼܕܵܐ ܦܝܼܫܵܐ ܝܠܹܗ ܩܸܪܝܵܐ ܒܲܝܕܵܒܵܐ ܐܲܝܟ ܕܟܹܐ ܩܵܪܝܼ ܠܹܗ ܥܵܪ̈ܵܒܵܝܹܐ، ܒܗ̇ܝ ܕܐܵܢܝܼ ܠܲܝܬ ܠܗ݇ܘܿܢ ܐܵܬ݂ܘܼܬ݂ܵܐ: ܦ: ܒܠܸܫܵܢܵܝ. ܘܐܵܗܵܐ ܟܬܵܒ݂ܵܐ ܦܝܼܫܵܐ ܝܠܹܗ ܡܘܼܚܕܸܪܵܐ ܡ̣ܢ ܠܸܫܵܢܲܢ ܥܲܬܝܼܩܵܐ، ܕܡ̣ܢ ܩܵܕ݇ܡ ܚܲܕܟܡܵܐ ܫܸܢܹ̈ܐ، ܐܵܢܵܐ ܒܓܵܢܝܼ ܦܘܼܫܩܘܼܗܝ ܝܘܸܢ ܗ݇ܘܵܐ ܡ̣ܢ ܠܸܫܵܢܵܐ ܥܵܪܵܒܵܝܵܐ ܒܘܿܬ ܡܲܩܪܵܝܬܵܐ ܘܕܘܼܪܵܫܵܐ ܕܝܵܠܘܿܦܹ̈ܐ ܕܠܸܫܵܢܵܐ ܣܸܦܪܵܝܵܐ ܕܒܵܒ̈ܵܘܵܬܲܢ ܘܦܝܼܫܵܐ ܗ݇ܘܵܐ ܡܸܚܝܵܐ ܠܒܵܨܡܵܐ ܒܡܵܘܨܸܠ ܫܹܢ݇ܬܵܐ 1895. ܒܲܝܕܵܒܵܐ، ܝܵܐ ܒܝܼܫ ܨܦܵܝܝܼ ܒܝܼܕܦܵܝ، ܐܲܝܟ ܚܲܕ ܐܹܙܘܿܦܘܿܣ ܗܸܢܕܘܵܝܵܐ. ܝܠܹܗ ܘܲܙܝܼܪ، ܗ݇ܘܵܐ ܕܚܲܕ ܡܲܠܟܵܐ ܕܗܸܢܕܘܿ، ܫܸܡܹܗ ܕܸܒܫܵܠܝܼܡ. ܙܲܒ݂ܢܹܗ ܬܲܡܵܡ ܠܹܐ ܝܠܹܗ ܝܕܝܼܥܵܐ. ܚܲܕܟܡܐ ܟܹܐ ܚܵܫܒ݂ܝܼ ܕܐܲܝܟ 2000 ܫܸܢܹ̈ܐ ܝܠܹܗ ܡ̣ܢ ܩܵܕ݇ܡ ܡܫܝܼܚܵܐ، ܘܐ݇ܚܹܪ̈݇ܢܹܐ ܟܹܐ ܡܲܒܨܪܝܼ ܠܵܗ̇ ܐܵܗܵܐ ܥܲܬܝܼܩܘܼܬܹܗܢ ܚܲܕܟܡܵܐ ܒܹܐܡܵܪܵܐ ܝܢܵܐ ܕܐܲܚܟܸܝܼ 250 ܫܸܢܹ̈ܐ ܗ݇ܘܵܐ ܡ̣ܢ ܩܵܕ݇ܡ ܣܝܼܩܘܿܡܵܐ ܡܫܝܼܚܵܝܵܐ. ܐܵܗܵܐ ܣܝܵܡܵܐ ܕܒܝܼܕܦܵܝ ܝܵܐ ܕܒܲܝܕܵܒܵܐ: ܚܲܕ ܟܘܼܢܵܫܵܐ ܝܠܹܗ ܘܚܲܕ ܪܘܼܟܵܒ݂ܵܐ ܕܡܵܣܵܠܹ̈ܐ، ܘܦܝܼܫܵܐ ܝܠܹܗ ܟܬܝܼܒ݂ܵܐ ܒܠܸܫܵܢܵܐ ܪܹܫܵܝܵܐ ܕܗܸܢܕܘܿ، ܕܟܹܐ ܦܵܐܹܫ ܩܸܪܝܵܐ ܣܲܢܣܟܪܹܬ ܘܫܸܡܹܗ ܕܟܬܵܒ݂ܵܐ ܒܗ̇ܘ ܠܸܫܵܢܵܐ ܦܲܢܓ̰ܵܐ ܬܲܢܬܪܵܐ ܝܠܹܗ. ܣܝܵܡܵܐ ܥܗܝܼܕܵܐ ܦܸܫܠܹܗ ܡܘܼܚܕܸܪܵܐ ܠܪܵܒܵܐ ܠܸܫܵܢܹ̈ܐ: ܠܠܸܫܵܢܵܐ ܦܲܪܣܵܝܵܐ ܦܲܗܠܵܘܵܝܵܐ، ܒܕܵܪܵܐ ܕܸܫܬܵܐ ܕܡܫܝܼܚܵܐ: ܒܝܲܕ ܚܲܕ ܡܓ݂ܘܼܫܵܐ ܫܸܡܹܗ ܢܘܼܪܙܘܼܝ، ܒܦܘܼܩܕܵܢܵܐ ܕܡܲܠܟܵܐ ܟܸܣܪܘܿ ܐܵܢܘܼܫܹܪܵܘܵܢ: ܘܫܸܡܹܗ IV ܥܘܬܕܐ. ܕܟܬܵܒ݂ܵܐ: ܟܠܝܼܠܵܐ ܘܕܸܡܢܵܐ. ܘܒܵܬ݇ܪ ܗܵܕܵܐ: ܦܸܫܠܹܗ ܦܘܼܫܩܵܐ ܠܥܸܒ݂ܪܵܝܵܐ، ܒܝܲܕ ܪܵܒܝܼ ܝܘܼܐܹܝܠܝܼ، ܘܡ̣ܢ ܐܵܗܵܐ ܠܸܫܢܵܐ، ܦܸܫܠܹܗ ܦܘܼܫܩܵܐ ܠܠܸܫܵܢܵܐ ܠܵܛܝܼܢܵܝܵܐ، ܫܹܢ݇ܬܵܐ 1262 ܒܫܸܡܵܐ ܕܟܬ݂ܵܒ݂ܵܐ ܕܗܘܼܕܵܝܹ̈ܐ ܝܵܐ ܡܗܲܕܝܵܢܵܐ ܕܚܲܝܹ̈ܐ. ܘܒܵܬ݇ܪ ܗܵܕܵܐ ܦܸܫܠܹܗ ܦܘܼܫܩܵܐ ܠܦܪܲܢܣܵܝܵܐܢ ܒܝܲܕ ܚܲܕ ܡܲܠܦܵܢܵܐ ܫܸܡܹܗ ܓܵܠܵܢܕ ܫܸܢ݇ܝܵܐ 1724. ܘܚܲܕ ܟܵܗܢܵܐ ܫܸܡܹܗ ܕܘܼܒܘܵܝ ܡܸܢܕܪܹܫ ܒܫܹܢ݇ܬܵܐ 1826 ܩܵܡ ܡܲܚܕܸܪܹܗ ܠܠܸܫܵܢܵܐ ܥܗܝܼܕܵܐ ܗܲܪ ܡ̣ܢ ܣܲܢܣܟܪܹܬ ܘܦܝܼܫܵܐ ܝܠܹܗ ܦܘܼܫܩܵܐ ܐܵܦ ܠܥܵܪܵܒܵܝܵܐ، ܒܝܲܕ ܚܲܕ݂ ܡܲܠܦܵܢܵܐ ܡܗܝܼܪܵܐ ܫܸܡܹܗ ܥܲܒܕܐܲܠܠܵܗ ܒܲܪ ܡܘܼܩܲܦܲܥ. ܣܝܵܡܵܐ ܕܒܝܼܕܦܵܝ، ܦܘܿܠܝܼܛܝܼܩܵܝܵܐ ܝܠܹܗ ܘܕܘܼܒܵܪܵܝܵܐ، ܘܦܲܪ̈ܨܘܿܦܘܼܗܝ ܪܹ̈ܫܵܝܹܐ، ܬܪܹܝܢ ܟ̰ܲܩܵܠܹ̈ܐ ܝܢܵܐ: ܕܗܸܢܕܘܵܝܹ̈ܐ ܟܹܐ ܚܵܫܒ݂ܝܼ ܠܟ̰ܲܩܵܠ ܦܲܢܕܵܢܵܐ ܐܲܝܟ ܕܐܲܚܢܲܢ ܟܹܐ ܚܵܫܒܲܚ ܠܬܲܥܠܵܐ. ܐܸܢ ܩܵܪܹܝܬ݂ ܠܹܗ ܐܵܗܵܐ ܣܝܵܡܵܐ ܒܗܘܼܫܝܵܪܘܼܬ݂ܵܐ ܘܒܬܲܚܡܲܢܬܵܐ ܘܒܡܲܣܲܡܬܵܐ ܕܒܵܠܵܐ، ܕܠܵܐ ܫܸܟ ܒܸܕ ܩܵܢܹܝܬ ܡܸܢܹܗ ܡܲܪܕܘܼܬܵܐ ܘܫܲܦܝܼܪܘܼܬ ܕܘܼܒܵܪܹ̈ܐ ܘܚܸܟ݂ܡܬܵܐ ܘܗܵܘܢܵܢܘܼܬܵܐ ܘܡܕܲܒܪܵܢܘܼܬܵܐ ܘܫܲܪܟܵܐ ܕܘܵܓ̰ܹܒܘܵܬܹ̈ܐ ܥܲܡ ܒܲܣܝܼܡܘܼܬܵܐ ܘܟܠܵܝ ܛܘܼܦ̮ܣܘܼ̈ܗܝ ܘܡܵܣܵܠܘܼ̈ܗܝ ܘܪܸ̈ܥܝܵܢܘܼܗܝ ܦܝܼܫܹ̈ܐ ܝܢܵܐ ܬܘܼܢܝܹ̈ܐ ܒܦܘܼܡܵܐ ܕܗܲܝܘܵܢܹ̈ܐ ܒܘܿܬ ܐܵܗܵܐ ܒܸܚܫܵܒ݂ܵܐ ܝܘܲܚ ܕܝܵܠܹ̈ܐ ܕܡܲܕܪ̈ܵܣܲܢ ܕܒܘܿܬ ܕܝܲܝ ܦܘܼܫܸܩܠܲܢ ܐܵܕܝܼܵܐ ܐܵܗܵܐ ܟܬܵܒ݂ܵܐ ܠܠܸܫܵܢܲܢ ܣܘܵܕܵܝܵܐ، ܟܲܕ ܩܵܪܝܼ ܠܹܗ ܘܗܲܓܝܼ ܒܝܼܘܼܗܝ ܡܗܵܘܢܵܐܝܼܬ: ܒܸܕ ܩܵܛܦܝܼ، ܡܸܢܹܗ ܝܘܼܬܪ̈ܵܢܹܐ ܬܵܗܵܪܹ̈ܐ ܬܵܗܵܪܹ̈ܐ: ܠܸܫܵܢܵܝܹ̈ܐ ܘܡܲܪ̈ܕܘܼܬܵܢܵܝܹܐ ܘܚܸܟ݂ܡܬܵܢܵܝܹ̈ܐ ܘܕܘܼܒܵܪ̈ܵܝܹܐ. ܒܐܘܿܪܡܝܼ. ܐ. ܬܸܫܪܝܼܢ ܩܲܕܡܵܝܵܐ 1908 ܡܚܝܠܐ ♰ ܬܐܘܡܐ ܐܘܕܘ ܡܛܪܢ ܕܐܘܪܡܝ. ܦܣܘܩܐ. ܐ. ܐܪܝܐ ܘܬܘܪܐ ܐ݇ܡܸܪܹܗ ܕܸܒܫܵܠܝܼܡ ܡܲܠܟܵܐ ܠܒܲܝܕܵܒܵܐ ܦܝܼܠܵܣܘܿܦܵܐ ܘܪܹܫܵܐ ܕܒܪ̈ܲܗܡܵܝܹܐ: ܡܲܝܬܝܼ ܠܝܼ ܚܲܕ ܡܵܣܵܠܵܐ ܥܲܠ ܕܵܘ̈ܣܬܹܐ: ܕܵܐܟ݂ܝܼ ܚܲܕ ܕܲܓܵܠܵܐ ܦܲܢܕܵܢܵܐ ܟܹܐ ܕܵܪܹܐ ܕܘܼܒܵܪܘܼܬܵܐ ܒܹܝܠܵܝ ܗܲܠ ܕܕܵܘܣܬܘܼܬܵܝ ܟܹܐ ܚܵܕܪܵܐ ܠܕܸܫܡܸܢܵܝܘܼܬ݂ܵܐ. ܐ݇ܡܸܪܹܗ ܒܲܝܕܵܒܵܐ: ܐܝܼܡܲܢ ܕܟܹܐ ܦܵܝܫܝܼ ܓ̰ܘܼܪ̈ܒܹܐ ܕܵܘ̈ܣܬܹܐ ܒܥܒ݂ܵܪܬܵܐ ܕܚܲܕ ܕܲܓܵܠܵܐ ܩܲܠܒ ܘܦܲܢܕܵܢܵܐ ܒܹܝܠܲܝ ܠܹܐ ܥܵܒ݂ܪܵܐ ܪܵܒܵܐ ܥܕܵܢܵܐ ܕܦܵܐܹܫ ܒܝܼܵܝ ܚܘܼܒܵܐ: ܐܸܠܵܐ ܒܸܕ ܦܵܪܫܝܼ ܡ̣ܢ ܚܕܵܕܹ̈ܐ: ܘܟܠ ܚܲܕ ܡܸܢܵܝ ܒܸܕ ܕܵܐܹܪ ܠܒܵܬ݇ܪܹܗ. ܘܣܵܒܘܼܬܘܼܬܵܐ ܠܐܵܗܵܐ ܗܹܡܸܙܡܵܢ ܐܵܗܵܐ ܝܠܵܗܵ: ܕܐܝܼܬ݂ ܗ݇ܘܵܐ ܚܲܕ ܐ݇ܢܵܫܵܐ ܣܵܒ݂ܵܐ ܒܐܲܪܥܵܐ ܕܕܲܣܬܵܘܵܢܕ: ܘܐܝܼܬ ܗ݇ܘܵܐ ܠܹܗ ܬܠܵܬܵܐ ܒܢܘܿܢܹ̈ܐ. ܟܲܕ ܡܛܸܐ ܠܗ݇ܘܿܢ ܠܩܵܘܡܬܵܐ ܕܓ̰ܘܲܢܩܘܼܬܵܐ ܒܘܼܪܒܸܙܠܘܿܢ ܡܸܢܕܝܼ ܕܒܵܒܵܝ ܟܲܕ ܠܵܐ ܝܠܸܦܠܘܿܢ ܚܕܵܐ ܨܲܢܥܲܬ: ܕܒܝܼܘܼܗ̇ ܩܵܢܝܼ ܗ݇ܘܵܘ ܠܗ݇ܘܿܢ ܚܲܕ ܡܸܢܕܝܼ. ܡܘܼܢܟܸܣܵܝܠܹܗ ܒܵܒܵܝ ܘܝܗܝܼܒ݂ܵܝܠܹܗ ܢܲܨܝܼܗܲܬ ܥܲܠ ܣܸܢܝܘܼܬܵܐ ܕܕܘܼܒܵܪܵܝ: ܘܐ݇ܡܸܪܹܗ ܩܵܬܵܝ ܝܵܐ ܒܢ̈ܘܿܢܝܼ: ܬܠܵܬܵܐ ܡܸܢܕܝܵܢܹ̈ܐ ܠܵܙܹܡ ܝܼܢܵܐ ܒ ܦܣܘܩܐ. ܐ. ܩܵܐ ܐ݇ܢܵܫܵܐ ܘܠܹܐ ܡܵܨܹܐ ܕܡܵܛܹܐ ܐܸܠܵܝ: ܐܸܠܵܐ ܐܲܪܒܥܵܐ ܡܸܢܕܝܵܢܹ̈ܐ. ܘܬܠܵܬܵܐ ܡܸܢܕܝܵܢܹ̈ܐ ܕܝܼܢܵܐ ܠܵܙܹܡ ܐܲܢܹܐ ܝܢܵܐ ܦܸܪܝܘܼܬܵܐ ܕܡܸܢܕܝܼ (ܬܘܼܪܣܵܝܵܐ ܘܡܹܐܟ݂ܘܼܠܬܵܐ ܘܫܪ) ܘܫܸܕܬܵܐ ܓܵܘ ܒܢܲܝ̈ܢܵܫܵܐ: ܘܙܘܵܕܹ̈ܐ ܩܵܐ ܗ̇ܘ ܥܵܠܡܵܐ ܐ݇ܚܹܪ݇ܢܵܐ. ܘܐܲܪܒܥܵܐ ܡܸܢܕܝܵܢܹ̈ܐ ܕܒܝܼܵܝ ܟܹܐ ܡܵܨܹܐ ܠܸܩܢܵܝܵܝ ܐܲܢܹܐ ܬܠܵܬܵܐ ܡܸܢܕܝܵܢܹ̈ܐ: ܐܲܢܹܐ ܝܢܵܐ ܩܢܵܝܬܵܐ ܕܡܸܢܕܝܼ ܒܐܘܼܪܚܵܐ ܠܵܚܘܿܡܬܵܐ: ܘܡܲܦܠܲܚܬܵܐ ܛܵܒ݂ܬܵܐ ܕܡܸܢܕܝܼ ܩܸܢܝܵܐ ܒܵܬ݇ܪ ܗܵܕܵܐ ܡܲܙܝܲܕܬܸܗ: ܐܝܼܬܵܐ ܚܲܪܲܓ̰ܬܹܗ ܩܵܐ ܬܲܓܒܲܪܬܵܐ ܕܚܲܝܘܼ̈ܗܝ ܘܒܗ̇ܘ ܬܵܗܵܪ ܕܗܵܘܝܼ ܪܵܙܝܼ ܒܝܼܘܼܗܝ ܐܲܚܘܿܢܘܵܬܹ̈ܐ ܘܚܸܙܡܵܢܹ̈ܐ. ܗܵܕܟ݂ܵܐ ܒܸܕ ܡܲܒܣܸܡ ܠܹܗ ܗܲܡ ܒܐܵܗܵܐ ܕܘܼܢܝܹܐ ܗܲܡ ܒܗ̇ܝ ܐ݇ܚܹܪ݇ܬܵܐ. ܐܸܢ ܚܕܵܐ ܡ̣ܢ ܕܐܲܢܹܐ ܗܵܘܝܵܐ ܒܵܨܘܿܪܬܵܐ ܠܹܐ ܡܵܛܹܐ ܠܢܝܼܫܵܐ ܕܒܵܥܹܐ ܠܹܗ. ܣܵܒܵܒ ܐܸܢ ܠܵܐ ܩܵܢܹܐ ܡܸܢܕܝܼ ܠܹܐ ܗܵܘܹܐ ܠܹܗ ܬܘܼܪܣܵܝܵܐ: ܘܐܸܢ ܡܵܪܹܐ ܡܸܢܕܝܼ ܝܠܹܗ ܘܠܵܐ ܡܲܦܠܸܚ ܠܹܗ ܒܩܵܥܝܼܕܵܐ ܓ̰ܲܠܕܹܐ ܒܸܕ ܦܵܪܹܩ ܘܒܸܕ ܬܵܐܹܡ ܘܐܸܢ ܫܵܒܹܩ ܠܹܗ ܘܠܵܐ ܡܲܙܝܸܕ ܒܝܹܗ ܡ̣ܢ ܢܵܟ̰ܵܪܵܐ ܒܸܕ ܒܵܨܹܪ. ܐܲܝܟ݂ ܟܸܚܠܵܐ ܐܵܦܸܢ ܒܪܹܫ ܡܲܟܚܘܼܠܹܐ ܟܹܐ ܫܵܩܠܝܼ ܡܸܢܘܼܗܝ ܡܸܕܪܹܐ ܒܓ̰ܲܠܕܘܼܬܵܐ ܟܹܐ ܦܵܪܹܩ. ܘܐܸܢ ܚܲܪܸܓ̰ ܠܹܗ ܠܵܐ ܒܐܘܼܪܚܹܗ: ܘܡܲܬܸܒ݂ܠܹܗ ܠܵܐ ܒܕܘܼܟܬܹܗ ܘܕܲܪܕܸܓ݂. ܠܹܗ ܘܡܲܦܠܸܚܠܹܗ ܒܢܲܙܵܢܘܼܬܵܐ ܒܸܕ݂ ܗܵܘܹܐ ܐܲܝܟ ܣܢܝܼܩܵܐ ܕܠܲܝܬ ܠܹܗ ܡܸܢܕܝܼ: ܡ̣ܢ ܢܵܟ̰ܵܪܵܐ ܒܸܕ ܛܵܠܹܩ ܒܩܲܘܲܡܝܵܬܹ̈ܐ ܕܓܵܕܫܝܼ ܒܪܹܫܘܼܗܝ. ܐܲܝܟ ܚܲܕ ܩܵܘܒܝܼ ܕܟܹܐ ܨܵܠܝܼ ܓܵܘܘܼܗܝ ܡܝܼ̈ܵܐ ܗܲܡܵܫܵܐ: ܐܸܢ ܐܵܗܵܐ ܩܵܘܒܝܼ ܠܲܝܬ ܠܹܗ ܐܘܼܪܚܵܐ ܘܒܵܪܵܐ ܕܦܵܠܛܝܼ ܡܸܢܘܼܗܝ ܡܝܼ̈ܵܐ ܟܡܵܐ ܕܝܼܠܵܗ̇ ܠܵܙܹܡ: ܒܸܕ ܚܵܪܹܒ݂ ܘܒܸܕ ܚܲܠܚܸܠ ܒܸܕ ܪܲܦܝܼ ܡܝܼ̈ܵܐ ܡܐܵܗܵܐ ܓܸܒܵܐ ܘܡܗ̇ܘ ܓܸܒܵܐ ܐ݇ܚܹܪ݇ܢܵܐ ܒܸܕ ܦܵܪܹܐ ܘܒܸܕ ܬܵܠܹܚ ܘܡܝܼ̈ܵܐ ܒܸܕ ܛܵܠܩܝܼ ܥܵܒܵܣ. ܒܢܘܿܢܹ̈ܐ ܥܗܝܼܪܹ̈ܐ ܩܢܸܐ ܠܗ݇ܘܿܢ ܡܲܪܕܘܼܬܵܐ ܒܡܲܡܠܠܵܐ ܕܒܵܒܵܝ ܣܵܒ݂ܵܐ ܘܝܕܝܼܥܬܵܐ ܠܗ݇ܘܿܢ ܡܲܕܘܼܬܵܐ ܒܡܲܡܠܠܵܐ ܕܒܵܒܵܝ ܠܡܲܟܡܘܼܠܘܼܗܝ ܒܥܵܡܵܠ. ܗ̇ܘ ܐܲܚܘܿܢܵܐ ܐ݇ܙܸܠܹܗ ܠܐܲܬܪܵܐ ܕܟܹܐ ܦܵܝܹܫ ܩܸܪܝܵܐ ܡܝܼܘܿܢ: ܐܘܼܪܚܘܼܗܝ ܢܦܸܠܵܗ̇ ܓܵܘ ܛܝܼܢܵܐ: ܘܐܝܼܬ ܗ݇ܘܵܐ ܐܪܝܐ ܘܬܘܪܐ. ܓ ܥܲܡܘܼܗܝ ܥܵܪܵܒܵܢܵܐ ܕܒܸܓܪܵܫܘܼܗ̇ ܗ݇ܘܵܘ ܬܪܹܝܢ ܬܵܘܪܹ̈ܐ: ܚܲܕ ܡܸܢܵܝ ܫܸܡܹܗ ܫܲܬܪܵܒܵܐ ܘܗ̇ܘ ܐ݇ܚܹܪ݇ܢܵܐ ܒܲܢܕܵܒܵܐ. ܫܲܬܪܵܒܵܐ ܛܡܸܪܹܗ ܓܵܘ ܛܝܼܢܵܐ ܡܵܪܘܼܗܝ ܘܚܲܒ݂ܪ̈ܵܘܵܬܘܼܗܝ ܟܡܵܐ ܕܡܚܹܠܘܿܢ ܚܲܝܠܵܐ ܕܦܲܠܛܝܼ ܗ݇ܘܵܘ ܠܹܗ ܠܵܐ ܡܨܸܠܘܿܢ. ܗܵܝܓܵܗ ܗ̇ܘ ܬܵܓ̰ܹܪ ܐ݇ܙܸܠܹܗ ܘܫܒܸܩܠܹܗ ܠܟܸܣ ܫܲܬܪܵܒܵܐ ܚܲܕ ܐ݇ܢܵܫܵܐ ܩܵܐ ܕܢܵܛܹܪ ܗ݇ܘܵܐ ܠܹܗ: ܟܠ ܥܕܵܢܵܐ ܕܛܝܼܢܵܐ ܒܵܪܹܙ ܗ݇ܘܵܐ ܡܲܝܬܸܐ ܗ݇ܘܵܐ ܠܹܗ ܬܵܘܪܵܐ ܠܟܸܣܠܹܗ. ܘܟܲܕ ܦܝܼܫܠܹܗ ܬܵܡܵܐ ܗ̇ܘ ܐ݇ܢܵܫܵܐ ܙܕܸܥܠܹܗ ܘܪܓܸܕܠܹܗ ܡ̣ܢ ܗ̇ܘ ܟ̰ܘܿܠ: ܘܫܒܸܩܠܹܗ ܠܬܵܘܪܵܐ ܘܐ݇ܙܸܠܹܗ ܒܵܬ݇ܪ ܬܵܓ̰ܸܪ ܡܘܼܕܸܥܠܹܗ ܩܵܬܘܼܗܝ ܕܡܝܼܬܠܹܗ ܬܵܘܪܵܐ: ܘܐ݇ܡܸܪܹܗ ܩܵܬܘܼܗܝ ܟܲܕ ܬܘܼܡܸܡܠܘܿܢ ܚܲܝܹ̈ܐ ܕܒܲܪܢܵܫܵܐ ܘܐܵܓ̰ܵܠܘܼܗܝ ܡܛܹܠܵܗ̇ ܐܵܦܸܢ ܕܦܵܝܹܫ ܗܘܼܫܝܵܪ ܒܪܚܵܩܬܵܐ ܡ̣ܢ ܕܗ̇ܘ ܡܸܢܕܝܼ ܕܒܸܙܕܵܥܵܐ ܝܠܹܗ ܡܸܢܹܗ ܕܡܲܒܵܥܕܵܐ ܡܵܛܹܐ ܠܹܗ ܡܸܢܹܗ ܛܠܵܩܵܐ ܗܘܼܫܝܵܪܘܼܬܹܗ ܠܲܝܬ ܠܵܗ̇ ܩܵܬܘܼܗܝ ܦܲܝܕܵܐ: ܘܒܲܠܟܵܐ ܡܲܣܲܡܬܵܐ ܕܒܵܠܘܼܗܝ ܘܗܘܼܫܝܵܪܘܼܬܘܼܗܝ ܒܢܛܵܪܬܵܐ ܕܓܵܢܘܼܗܝ ܒܸܕ ܕܵܝܪܝܼ ܘܒܸܕ ܗܵܘܝܼ ܗܲܓ̰ܲܬ ܕܛܠܵܩܹܗ: ܐܲܝܟ ܗ̇ܘ ܐ݇ܢܵܫܵܐ ܕܚܕܸܪܹܗ ܒܐܘܼܪܚܵܐ ܕܐܝܼܬ ܗ݇ܘܵܐ ܒܝܼܘܼܗ̇ ܙܕܘܼܥܬܵܐ ܕܡ̣ܢ ܐܲܪ̈ܝܹܐ: ܘܗ̇ܘ ܐ݇ܢܵܫܵܐ ܒܵܠܵܕ ܝܼܗ݇ܘܵܐ ܘܟܹܐ ܝܵܕܹܥ ܗ݇ܘܵܐ ܒܙܕܘܼܥܬܵܐ ܕܗ̇ܘ ܐܲܬܪܵܐ. ܘܟܲܕ ܐ݇ܙܸܠܹܗ ܚܲܕܟ̰ܵܐ ܬܦܸܩܠܹܗ ܒܝܼܘܼܗܝ ܕܹܐܒ݂ܵܐ ܒܝܼܫܵܐ ܘܦܵܪܘܿܛܵܐ. ܟܲܕ ܚܙܹܠܹܗ ܗ̇ܘ ܐ݇ܢܵܫܵܐ ܕܕܹܐܒ݂ܵܐ ܒܹܐܬܵܝܵܐ ܝܠܹܗ ܠܓܵܢܘܼܗܝ ܙܕܸܥܠܹܗ ܡܸܢܘܼܗܝ ܘܓܘܼܫܸܩܠܹܗ ܠܝܲܡܝܼܢܵܐ ܘܠܣܸܡܵܠܵܐ ܕܚܵܙܹܐ ܗ݇ܘܵܐ ܕܘܼܟܬܵܐ ܕܡܵܚܹܐ ܗ݇ܘܵܐ ܠܵܗ̇ ܓܵܢܘܼܗܝ ܣܸܬܵܪ. ܚܙܸܠܹܗ ܚܕܵܐ ܡܵܬܵܐ ܠܗ̇ܘ ܓܹܒܵܐ ܡ̣ܢ ܢܲܚܠܵܐ (ܪܵܓ݂ܘܿܠܵܐ) ܘܪܚܸܛܠܹܗ ܠܡܵܬܵܐ ܘܟܲܕ ܡܛܹܠܹܗ ܠܪܵܓ݂ܘܿܠܵܐ ܚܙܹܠܹܗ ܕܠܲܝܬ ܗ݇ܘܵܐ ܥܲܠܘܼܗܝ ܓܸܫܪܵܐ: ܘܕܹܐܒ݂ܵܐ ܚܲܕܟ̰ܵܐ ܦܵܝܫܵܐ ܕܡܵܛܹܐ ܠܹܗ ܘܪܘܼܦܝܵܐ ܠܹܗ ܓܵܢܘܼܗܝ ܓܵܘ ܡܝܼ̈ܵܐ: ܟܲܕ ܠܹܐ ܝܵܕܹܥ ܗ݇ܘܵܐ ܣܸܚܘܵܐ ܚܲܕܟ̰ܵܐ ܦܵܝܫܵܐ ܗ݇ܘܵܐ ܕܚܵܢܹܩ ܗ݇ܘܵܐ: ܩܵܡ ܚܵܙܝܼܠܹܗ ܐ݇ܢܵܫܹ̈ܐ ܕܡܵܬܵܐ ܪܗܸܛܠܘܿܢ ܘܦܘܼܠܸܛܠܘܿܢ ܟܲܕ ܩܘܼܪܒܵܐ ܠܡܵܘܬܵܐ. ܘܦܸܫܠܹܗ ܠܟܸܣܠܵܝ ܚܲܕܟ̰ܵܐ ܥܕܵܢܵܐ: ܘܚܫܸܒ݂ܠܹܗ ܕܥܒܸܪܵܗ ܡܸܢܹܗ ܕ ܦܣܘܩܐ. ܐ. ܙܕܘܼܥܬܵܐ ܕܡ̣ܢ ܕܹܐܒ݂ܵܐ: ܘܲܚܙܹܠܹܗ ܠܓܹܒܵܐ ܕܪܵܓ݂ܘܿܠܵܐ ܚܲܕ ܒܲܝܬܵܐ ܘܐ݇ܡܸܪܹܗ ܠܟܸܣ ܓܵܢܘܼܗܝ ܒܸܕ ܥܵܒ݂ܪܹܢ ܓܵܘܘܼܗܝ ܘܡܲܢܝܸܚܸܢ¡ ܘܟܲܕ ܥܒܸܪܹܗ ܚܙܹܠܹܗ ܓ̰ܵܠܵܠܝܹ̈ܐ ܓ̰ܡܝܼܥܹ̈ܐ ܬܵܡܵܐ ܕܣܠܝܼܒܹ̈ܐ ܗ݇ܘܵܘ ܠܚܲܕ ܐ݇ܢܵܫܵܐ ܡ̣ܢ ܬܵܓ̰ܝܼܪܹ̈ܐ ܘܦܲܠܘܼܓܹܐ ܣܠܵܒܵܐ: ܘܒܸܥܠܘܿܢ ܠܸܩܛܵܠܹܗ: ܟܲܕ ܚܙܹܠܹܗ ܐܵܗܵܐ: ܙܕܸܥܠܹܗ ܡ̣ܢ ܓܵܢܘܼܗܝ: ܘܦܬܸܠܹܗ ܠܡܵܬܵܐ. ܘܐ݇ܬܹܠܹܗ ܡܚܹܝܠܹܗ ܚܵܨܘܼܗܝ ܒܚܲܕ ܓܘܼܕܵܐ ܕܡܵܬܵܐ ܕܡܲܢܝܸܚ ܗ݇ܘܵܐ ܡ̣ܢ ܕܗܵܘ ܡܸܢܕܝܼ ܕܬܦܸܩܠܹܗ ܒܝܼܘܼܗܝ: ܘܗܵܐ ܢܦܸܠܹܗ ܥܲܠܘܼܗܝ ܓܘܼܕܵܐ ܘܡܝܼܬܠܹܗ. ܐ݇ܡܸܪܹܗ ܬܵܓ̰ܸܪ ܫܪܵܪܵܐ ܗܘܼܡܙܸܡܠܘܼܟ ܒܗ̇ܝ ܕܫܡܸܥܠܝܼ ܠܐܵܗܵܐ ܚܲܒܪܵܐ. ܐܝܼܢܵܐ ܬܵܘܪܵܐ ܟܲܕ ܢܦܝܼܨܵܐ ܠܹܗ ܓܵܢܘܼܗܝ ܡ̣ܢ ܗ̇ܘ ܛܝܼܢܵܐ ܘܦܠܸܛܠܹܗ ܦܸܫܠܹܗ ܓܵܘ ܡܲܪܓܵܐ (ܟ̰ܝܼܡܵܢ) ܕܐܝܼܬ ܗ݇ܘܵܐ ܬܲܡ̇ܢ ܘܓܵܘܹܗ ܐܝܼܬ ܗ݇ܘܵܐ ܪܵܒܵܐ ܡܝܼ̈ܵܐ ܘܓܸܠܵܐ. [ܟ]{#OLE_LINK1}[]{#OLE_LINK1}[ܲ]{#OLE_LINK1}[]{#OLE_LINK1}[ܕ]{#OLE_LINK1}[]{#OLE_LINK1}[ ]{#OLE_LINK1}[ܛ]{#OLE_LINK1}[]{#OLE_LINK1}[ܪ]{#OLE_LINK1}[]{#OLE_LINK1}[ܸ]{#OLE_LINK1}[]{#OLE_LINK1}[ܨ]{#OLE_LINK1}[]{#OLE_LINK1}[ܠ]{#OLE_LINK1}[]{#OLE_LINK1}[ܹ]{#OLE_LINK1}[]{#OLE_LINK1}[ܗ]{#OLE_LINK1}[]{#OLE_LINK1}[ ]{#OLE_LINK1}[ܘ]{#OLE_LINK1}[]{#OLE_LINK1}[ܒ]{#OLE_LINK1}[]{#OLE_LINK1}[ܘ]{#OLE_LINK1}[]{#OLE_LINK1}[ܼ]{#OLE_LINK1}[]{#OLE_LINK1}[ܛ]{#OLE_LINK1}[]{#OLE_LINK1}[ܪ]{#OLE_LINK1}[]{#OLE_LINK1}[ܸ]{#OLE_LINK1}[]{#OLE_LINK1}[ܢ]{#OLE_LINK1}[]{#OLE_LINK1}[ܹ]{#OLE_LINK1}[]{#OLE_LINK1}[ܗ]{#OLE_LINK1}[]{#OLE_LINK1}[ ]{#OLE_LINK1}[ܫ]{#OLE_LINK1}[]{#OLE_LINK1}[ܘ]{#OLE_LINK1}[]{#OLE_LINK1}[ܼ]{#OLE_LINK1}[]{#OLE_LINK1}[ܪ]{#OLE_LINK1}[]{#OLE_LINK1}[ܹ]{#OLE_LINK1}[]{#OLE_LINK1}[ܠ]{#OLE_LINK1}[]{#OLE_LINK1}[ܹ]{#OLE_LINK1}[]{#OLE_LINK1}[ܗ]{#OLE_LINK1}[]{#OLE_LINK1} ܒܲܪܒܘܼܪܹܐ ܘܛܲܥܘܼܝܹܐ ܒܵܬ݇ܪ ܬܵܘܪ̈ܵܬܹܐ. ܐܝܼܬ ܗ݇ܘܵܐ ܩܘܼܪܒܵܐ ܕܗܵܝ ܕܘܼܟܝܵܐ ܚܕܵܐ ܡܲܝܫܵܐ: ܘܓܵܘܘܼܗ̇ ܫܸܪܝܵܐ ܗ݇ܘܵܐ ܚܲܕ ܐܲܪܝܵܐ ܓܘܼܪܵܐ ܕܝܼܗ݇ܘܵܐ ܡܲܠܟܵܐ ܥܲܠ ܗ̇ܘ ܐܲܬܪܵܐ: ܘܐܝܼܬ ܗ݇ܘܵܘ ܥܲܡܘܼܗܝ ܪܵܒܵܐ ܐܲܪ̈ܝܹܐ ܘܕܹܐܒܹ̈ܐ ܘܝܵܪ̈ܘܿܪܹܐ (ܟ̰ܲܩܵܠܹ̈ܐ) ܘܬܲܥܠܹ̈ܐ ܘܗܘܼܛܵܪܹ̈ܐ ܘܢܸܡܪܹ̈ܐ. ܐܵܗܵܐ ܐܲܪܝܵܐ ܓܘܼܡܕܵܢܵܐ ܗ݇ܘܵܐ ܒܪܸܥܝܵܢܹܗ ܘܒܡܲܨܠܵܗܲܬ ܕܓܵܢܘܼܡܝ: ܘܠܹܐ ܥܵܒܹܕ ܗ݇ܘܵܐ ܪܵܐܝ ܘܡܲܨܠܵܗܲܬ ܒܚܲܒ݂ܪ̈ܵܘܵܬܘܼܗܝ. ܘܫܡܸܥܠܹܗ ܒܲܪܒܲܪܬܹܗ ܕܬܵܘܪܵܐ: ܗܲܠ ܗ̇ܝ ܥܕܵܢܵܐ ܠܹܐ ܗ݇ܘܵܐ ܚܸܙܝܵܐ ܬܵܘܪܵܐ: ܘܠܹܐ ܗ݇ܘܵܐ ܫܡܝܼܥܵܐ ܒܲܪܒܲܪ̈ܝܵܬܘܼܗܝ: ܡܣܵܒܵܒ ܗܸܟ̰ ܠܹܐ ܓ̰ܵܘܹܓ̰ ܗ݇ܘܵܐ ܡ̣ܢ ܕܘܼܟܬܹܗ: ܘܟܹܐ ܦܵܝܹܫ ܗ݇ܘܵܐ ܡܘܼܬ݇ܝܵܐ ܬܘܼܪܣܵܝܘܼܗܝ ܟܠܝܘܿܡ ܡ̣ܢ ܪܹ̈ܓܵܘܵܬܘܼܗܝ ܐܝܼܬ ܗ݇ܘܵܐ ܓܵܘ ܕܐܲܢܹܐ ܗܲܝܘܵܢܹ̈ܐ ܕܥܲܡܘܼܗܝ ܬܪܹܝܢ ܟ̰ܲܩܵܠܹ̈ܐ: ܚܲܕ ܡܸܢܵܝ ܫܸܡܘܼܗܝ ܝܼܗ݇ܘܵܐ ܟܠܝܼܠܵܐ ܘܗ̇ܘ ܐ݇ܚܹܪ݇ܢܵܐ ܕܸܡܢܵܐ: ܗܵܘܢܵܢܹ̈ܐ ܗ݇ܘܵܘ ܘܡܵܪܹܐ ܡܲܪܕܘܼܬܵܐ ܘܦܲܪܡܵܝܬܵܐ. ܐ݇ܡܸܪܹܗ ܕܸܡܢܵܐ ܠܐܲܚܘܿܢܘܼܗܝ ܟܠܝܼܠܵܐ: ܝܵܐ ܐܲܚܘܿܢܝܼ: ܩܵܡܘܿܕܝܼ ܐܲܪܝܵܐ ܗܲܪܟܸܠܝܵܐ ܝܠܹܗ ܐܪܝܐ ܘܬܘܪܐ. ܗ ܒܕܘܼܟܬܹܗ: ܟܲܕ ܠܵܐ ܦܲܪܘܼܓ̰ܹܐ ܝܠܹܗ ܘܠܵܐ ܒܸܚܕܵܪܵܐ: ܐ݇ܡܸܪܹܗ ܩܵܬܘܼܗܝ ܟܠܝܼܠܵܐ ܡܵܐ ܠܘܼܟ ܡ̣ܢ ܗܵܕܟ݂ܵܐ ܒܘܼܩܵܪܵܐ: ܗܵܐ ܐܲܚܢܲܢ ܩܵܕ݇ܡ ܬܲܪܥܹܗ ܕܡܲܠܟܵܐ ܝܘܲܚ ܘܟܹܐ ܥܵܒܕܲܚ ܠܗ̇ܘ ܡܸܢܕܝܼ ܕܒܵܣܡܵܐ ܠܹܗ ܘܟܹܐ ܣܵܢܲܚ ܠܗ̇ܘ ܡܸܢܕܝܼ ܕܣܵܢܹܐ. ܠܹܐ ܝܘܲܚ ܡ̣ܢ ܕܐܵܢܝܼ ܕܟܹܐ ܚܵܒ݂ܛܝܼ ܒܫܘܼܠܹ̈ܐ ܕܡܲܠܟܵܐ. ܪܲܦܝܼ ܐܝܼܕܵܐ ܡܢ ܕܐܵܗܵܐ ܗܹܡܸܙܡܵܢ ܘܕܸܥ ܗ̇ܘ ܕܥܵܒܹܪ ܓܵܘ ܚܲܕ ܫܘܼܠܵܐ ܕܠܹܐ ܝܠܹܗ ܕܝܹܗ: ܒܸܕ ܐܵܬܹܐ ܒܪܹܫܘܼܗܝ ܗܵܘ ܡܸܢܕܝܼ ܕܐ݇ܬܸܠܹܗ ܒܪܹܫ ܡܲܝܡܘܿܢ ܡ̣ܢ ܢܲܓ̰ܵܪ. ܐ݇ܡܸܪܹܗ ܕܸܡܢܵܐ ܗܲܣܝܼ ܠܝܼ ܐܵܗܵܐ ܚܲܒܪܵܐ. ܐ݇ܡܸܪܹܗ ܟܠܝܼܠܵܐ: ܟܹܐ ܬܵܢܝܼ ܕܚܲܕ ܡܲܝܡܘܿܢ ܚܙܸܠܹܗ ܠܢܲܓ̰ܵܪ ܒܸܢܣܵܪܵܐ ܩܲܝܣܵܐ ܟܲܕ ܪܟܝܼܒ݂ܵܐ ܗ݇ܘܵܐ ܥܲܠܘܼܗܝ: ܘܥܘܼܓ̰ܸܒܠܹܗ ܒܐܵܗܵܐ: ܟܲܕ ܐ݇ܙܸܠܹܗ ܢܲܓ̰ܵܪ ܠܚܲܕ ܫܘܼܠܵܐ ܐ݇ܚܸܪ݇ܢܵܐ: ܫܘܸܪܹܗ ܡܲܝܡܘܿܢ ܘܥܒܸܪܹܗ ܒܚܲܕ ܫܘܼܠܵܐ ܕܠܹܐ ܗ݇ܘܵܐ ܕܝܹܗ. ܘܪܟܸܒ݂ܠܹܗ ܥܲܠ ܩܲܝܣܵܐ ܘܦܸܫܠܹܗ ܚܵܨܹܗ ܡ̣ܢ ܓܸܒܵܐ ܕܛܲܦܣܵܐ ܘܦܵܬܘܼܗܝ ܒܲܪܩܘܼܒ݂ܠ ܩܲܝܣܵܐ. ܘܬܘܼܦܪܹܗ ܥܒܸܪܹܗ ܓܵܘ ܟ̰ܸܠܦܵܐ ܕܩܲܝܣܵܐ ܘܛܲܦܫܵܐ ܢܦܸܠܹܗ. ܘܚܠܸܨܠܹܗ ܩܲܝܣܵܐ ܥܲܠܘܼܗܝ ܘܥܒܸܪܹܗ ܠܒܹܗ. ܘܟܲܕ ܐ݇ܬܹܠܹܗ ܢܲܓ̰ܵܪ ܘܩܵܡ ܚܵܙܹܐ ܠܹܗ̇ ܒܗ̇ܝ ܐܲܗܘܵܠ: ܩܵܡ ܡܵܚܹܐ ܠܹܗ ܒܩܸܫܝܘܼܬܵܐ: ܘܒܝܼܫ ܙܵܘܕܵܐ ܥܘܼܓ̰ܸܙܠܹܗ ܒܡܚܵܝܬܵܐ ܕܢܲܓ̰ܵܪ ܡ̣ܢ ܚܠܵܨܬܵܐ ܕܬܘܼܦܪܘܼܗܝ ܓܵܘ ܩܲܝܣܵܐ ܐ݇ܡܸܪܹܗ ܕܸܡܢܵܐ: ܫܡܸܥܠܝܼ ܡܘܼܕܝܼ ܐ݇ܡܸܪܘܼܟ: ܐܝܼܢܵܐ ܕܸܥ: ܕܟܠ ܕܩܲܪܒܸܢ ܠܡܲܠܟܹ̈ܐ: ܠܵܐ ܐܲܚܟ̰ܝܼ ܟܹܐ ܩܲܪܒܸܢ ܒܘܿܬ ܟܸܪ݇ܣܹܗ: ܐܸܠܵܐ ܟܹܐ ܩܲܪܒܸܢ ܠܟܸܣܠܵܝ ܩܵܐ ܕܡܲܦܨܲܚ ܠܕܵܘܣܬܹܗ ܘܡܲܦܫܹܡ ܠܕܸܫܡܸܢܹܗ. ܐܝܼܬ ܐ݇ܢܵܫܹ̈ܐ ܒܵܨܘܿܪܹ̈ܐ ܒܚܲܝܠܵܐ ܕܟܹܐ ܚܵܕܝܼ ܒܚܲܕܟ̰ܵܐ: ܐܲܝܟ ܟܲܠܒܵܐ ܚܲܝܠܵܐ ܘܛܲܢܵܢܹ̈ܐ ܠܹܐ ܡܵܠܹܐ ܠܗ݇ܘܵܢ ܚܲܕ ܒܝܼܘܼܗܝ. ܐܝܼܢܵܐ ܒܢܲܝ̈ ܚܲܝܠܵܐ ܘܛܲܢܵܢܹ̈ܐ ܠܹܐ ܡܵܠܹܐ ܠܗ݇ܘܿܢ ܚܲܕ ܡܸܢܕܝܼ ܙܥܘܿܪܵܐ ܐܸܠܵܐ ܟܹܐ ܐܵܙܠ݇ܝܼ ܠܩܵܕ݇ܡܵܝ ܕܡܵܛܝܼ ܠܚܲܕ ܡܸܢܕܝܼ ܚܫܝܼܚܵܐ. ܐܲܝܟ ܐܲܪܝܵܐ ܕܨܵܐܹܕ ܠܟܸܪܘܝܼܫ ܟܲܕ ܚܵܙܹܐ ܓܘܼܡܠܵܐ ܟܹܐ ܘ ܦܣܘܩܐ. ܐ. ܫܵܒܹܩ ܠܟܸܪܘܝܼܫ ܘܟܹܐ ܐܵܙܹܠ ܠܸܕܒ݂ܵܣܵܐ ܓܘܼܡܠܵܐ. ܚܙܝܼ ܟܲܠܒܵܐ ܕܵܐܟ݂ܝܼ ܟܹܐ ܫܵܥܹܫ ܠܹܗ ܬܘܼܦܪܘܼܗܝ ܗܲܠ ܕܝܵܗ݇ܒ݂ܝܼ ܠܹܗ ܚܲܕܟ̰ܵܐ ܦܸܪ̈ܟܵܟܹܐ ܕܠܲܚܡܵܐ. ܚܙܝܼ ܦܝܼܠܵܐ ܕܚܲܝܠܹܗ ܘܙܲܪܒܹܗ ܟܠ ܐ݇ܢܵܫܵܐ ܟܹܐ ܝܵܕܹܥ ܠܹܗ: ܟܲܕ ܦܵܐܹܫ ܡܘܼܬܒܵܐ ܩܵܕ݇ܡܹܗ ܬܘܼܪܣܵܝܹܗ: ܠܹܐ ܐܵܟܸܠ: ܐܸܠܵܐ ܟܲܕ ܦܵܪܟ݂ܝܼ ܠܹܗ ܘܛܲܠܹܙܝܼ ܠܹܗ. ܗ̇ܘ ܕܐܝܼܬܠܹܗ ܕܵܘܸܠܬܵܐ: ܟܹܐ ܡܲܬܸܒ݂ ܡܸܢܬܵܐ ܥܲܠ ܚܸܙܡܘܼ̈ܗܝ ܘܕܵܘܣܬܘܼ̈ܗܝ: ܘܚܲܝܘܼ̈ܗܝ ܝܵܪ̈ܝܼܟܹܐ ܝܢܵܐ ܐܵܦܸܢ ܕܗܵܘܝܼ ܟܸܪ̈ܝܹܐ. ܘܡܵܢ ܕܚܵܝܹܐ ܒܐܘܼܠܨܵܢܵܐ ܘܒܚܣܝܼܟ݂ܘܼܬܵܐ ܕܥܲܠ ܓܵܢܹܗ ܘܥܲܠ ܐ݇ܢܵܫܘܼ̈ܗܝ: ܡܝܼܬܵܐ ܛܘܼܡܪܵܐ ܒܝܼܫ ܚܵܝܵܐ ܝܠܹܗ ܡܸܢܹܗ. ܘܗ̇ܘ ܕܐܵܟܸܠ ܚܲܡ ܕܟܸܪ݇ܣܘܼܗܝ ܐܲܚܟ̰ܝܼ: ܘܫܵܒܹܩ ܠܡܸܢܕܝܵܢܹ̈ܐ ܐ݇ܚܹܪ̈݇ܢܹܐ: ܟܹܐ ܦܵܝܹܫ ܚܫܝܼܒ݂ܵܐ ܒܓ̰ܲܪܓܵܐ ܕܗܲܝܘܵܢܹ̈ܐ. ܐ݇ܡܸܪܹܗ ܟܠܝܼܠܵܐ: ܦܘܼܪܡܹܠܝܼ ܠܡܸܢܕܝܼ ܕܐ݇ܡܸܪܘܼܟ: ܐܝܼܢܵܐ ܦܲܟܸܪ ܘܕܸܥ ܕܟܠ ܐ݇ܢܵܫܵܐ ܐܝܼܬ ܠܹܗ ܚܲܕ ܕܵܪܓ̰ܵܐ ܘܫܸܕܬܵܐ ܘܠܵܙܹܡ ܗܵܘܹܐ ܪܵܐܙܝܼ ܒܪܲܪܵܓ̰ܹܗ ܘܒܫܸܕܬܹܗ: ܘܐܲܚܢܲܢ ܒܕܵܪܵܓ̰ܲܢ ܠܲܝܬ ܠܲܢ ܚܲܕ ܡܸܢܕܝܼ ܕܓܵܠܹܙܠܲܢ ܡ̣ܢ ܡܸܢܕܝܼ ܕܐܝܼܬ ܠܲܢ. ܐ݇ܡܪܹܗ ܕܹܡܢܵܐ: ܕܵܪ̈ܵܓ̰ܹܐ ܒܚܲܝܠܵܐ ܟܹܐ ܦܝܫܝܼ ܫܩܝܼܠܹ̈ܐ: ܘܟܹܐ ܦܵܝܫܝܼ ܝܗ݇ܝܼܒܹ̈ܐ ܠܩܲܕܪܵܐ ܕܚܲܝܠܵܐ ܘܕܙܘܿܪܘܼܬܵܐ: ܚܲܝܠܹܗ ܕܐ݇ܢܵܫܵܐ ܟܹܐ ܡܲܪܸܡ ܠܹܗ ܡ̣ܢ ܕܵܪܵܓ̰ܵܐ ܬܲܚܬܵܝܵܐ ܠܗ̇ܘ ܥܸܠܵܝܵܐ: ܘܐ݇ܢܵܫܵܐ ܥܵܓ̰ܸܙ ܟܹܐ ܡܲܨܠܹܐ ܠܵܗ̇ ܓܵܢܹܗ ܡ̣ܢ ܕܵܪܵܓ̰ܵܐ ܥܸܠܵܝܵܐ ܠܗܵܘ ܬܲܚܬܵܝܵܐ. ܐ݇ܣܵܩܬܵܐ ܠܕܵܪܵܓ̰ܵܐ ܥܸܠܵܝܵܐ ܪܵܒܵܐ ܥܲܣܩܵܐ ܝܠܵܗ̇ ܘܨܠܵܝܬܵܐ ܐܵܣܵܢܵܝܼ ܝܠܵܗ̇: ܐܲܝܟ ܟܹܐܦܵܐ ܝܵܩܘܿܪܵܐ ܕܡܲܪܲܡܬܹܗ ܡ̣ܢ ܐܲܪܥܵܐ ܠܥܹܠ ܥܲܣܩܵܐ ܝܠܵܗ̇ ܘܡܲܨܠܵܝܬܹܗ ܐܵܣܵܢܵܝܝܼ ܝܠܵܗ̇. ܒܲܣ ܐܲܚܢܲܢ ܠܵܙܹܡ ܫܲܗܘܸܬܲܚ ܠܕܵܪ̈ܵܓ̰ܹܐ ܕܝܼܢܵܐ ܪ̈ܵܡܹܐ ܡܸܢܲܢ ܘܓ̰ܲܪܒܲܚ ܡ̣ܢ ܟܠܹܗ ܚܲܝܠܲܢ ܕܡܵܛܲܚ ܥܲܠܵܝ: ܘܩܵܡܘܿܕܝܼ ܗܵܘܲܚ ܪܵܙܝܼ ܒܡܸܢܕܝܵܢܹ̈ܐ ܟܘܼܦܹ̈ܐ: ܟܲܕ ܟܹܐ ܡܵܨܲܚ ܕܝܵܣܩܲܚ ܒܝܼܫ ܠܥܸܠ: ܐ݇ܡܸܪܹܗ ܟܠܝܼܠܵܐ ܡܘܼܕܝܼ ܝܠܵܗ̇ ܚܝܼܵܠܘܼܟ: ܐ݇ܡܸܪܹܗ ܕܸܡܢܵܐ: ܒܵܥܹܝܢ ܕܥܵܒ݂ܕܹܢ ܚܕܵܐ ܦܲܢܕ ܥܲܠ ܐܲܪܝܵܐ ܒܐܵܗܵܐ ܦܘܼܪܣܲܬ. ܡܣܵܒܵܒ ܕܗܵܘܢܹܗ ܕܐܵܗܵܐ ܐܲܪܝܵܐ ܚܲܕܟ̰ܵܐ ܐܪܝܐ ܘܬܘܪܐ. ܙ ܒܵܨܘܿܪܵܐ ܝܠܹܗ: ܘܒܲܠܟܹܐ ܒܚܕܵܐ ܐܘܼܪܚܵܐ ܩܲܪܒܸܢܹܢ ܠܟܸܣܠܹܗ ܘܩܵܢܹܝܢ ܡܸܢܹܗ ܚܲܕ ܡܲܪܬܵܒܵܐ. ܐ݇ܡܸܪܹܗ ܟܠܝܼܠܵܐ ܕܵܐܟ݂ܝܼ ܒܝܼܕܵܥܵܐ ܝܘܸܬ ܕܐܵܗܵܐ ܐܲܪܝܵܐ ܠܲܝܬܠܹܗ ܬܲܓܒܲܪܬܵܐ: ܐ݇ܡܸܪܹܗ ܕܸܡܢܵܐ ܒܢܸܣܝܵܢܵܐ ܘܒܵܗܘܢܵܐ ܝܕܸܥܠܝܼ ܐܵܗܵܐ ܡܸܢܕܝܼ. ܡܣܵܒܵܒ ܕܐ݇ܢܵܫܵܐ ܗܵܘܢܵܢܵܐ ܟܹܐ ܝܵܕܹܥ ܠܐܲܝܟܲܢܵܝܘܼܬܵܐ ܕܚܲܒ݂ܪܹܗ ܘܫܲܪܝܼܪܘܼܬܵܐ ܕܫܘܼܓ݂ܠܘܼ̈ܗܝ ܡ̣ܢ ܢܝܼܫܵܢܩܹ̈ܐ ܒܲܪ̈ܵܝܹܐ. ܐ݇ܡܸܪܹܗ ܟܠܝܼܠܵܐ ܘܡܘܼܕ݂ ܗܹܒ݂ܝܼ ܐܝܼܬܠܘܼܟ ܕܗܵܘܹܐ ܠܘܼܟ ܚܲܕ ܕܵܪܵܓ̰ܵܐ ܠܟܸܣ ܐܲܪܝܵܐ ܟܲܕ ܠܹܗ ܝܘܸܬ ܡ̣ܢ ܕܵܘܣܬܹ̈ܐ ܕܫܘܼܠܛܵܢܵܐ ܘܠܹܐ ܝܘܸܬ ܒܵܠܵܕ ܒܬܸܫܡܸܫܬܵܐ ܕܡܲܠܟܹ̈ܐ: ܐ݇ܡܸܪܹܗ ܕܸܡܢܵܐ: ܐ݇ܢܵܫܵܐ ܙܲܪܒܵܢܵܐ ܘܚܲܝܠܵܢܵܐ ܠܹܐ ܣܵܩܹܝܕ ܡ̣ܢ ܛܥܵܢܵܐ ܚܲܕ ܛܥܵܢܵܐ ܝܵܩܘܿܪܵܐ ܐܵܦܸܢ ܠܲܝܬ ܠܹܗ ܥܵܕܲܬ ܕܛܥܵܢܵܐ: ܘܐ݇ܢܵܫܵܐ ܡܚܝܼܠܵܐ ܟܹܐ ܢܵܦܹܝܠ ܬܚܘܿܬܹܗ ܐܵܦܸܢ ܕܝܠܝܼܦܵܐ ܝܠܹܗ ܠܨܲܢܥܲܬ ܕܛܥܵܢܵܐ: ܐ݇ܡܸܪܹܗ ܟܠܝܼܠܵܐ ܫܘܼܠܛܵܢܵܐ ܠܹܐ ܝܵܗܒܸܠ ܐܝܼܩܵܪܹܗ ܩܵܐ ܡܝܲܬܪܹ̈ܐ ܕܗܵܘܝܼ ܟܸܣܠܹܗ: ܐܸܠܵܐ ܒܝܼܫ ܟܹܐ ܒܵܣܡܵܐ ܠܹܗ ܒܙܥܘܿܪܹ̈ܐ ܘܡܲܟܝܼܟܹ̈ܐ ܘܒܗ̇ܘ ܕܝܼܠܹܗ ܩܘܼܪܒܵܐ ܐܸܠܹܗ: ܘܐ݇ܡܝܼܪܬܵܐ ܝܠܵܗ̇ ܕܫܘܼܠܛܵܢܵܐ ܟܹܐ ܕܵܡܹܐ ܠܓܸܦܬܵܐ ܕܠܹܐ ܝܵܣܩܵܐ ܐܸܠܵܐ ܒܐܝܼܠܪܹܐ ܕܝܼܢܵܐ ܩܘܼܪܒܵܐ ܐܸܠܵܗ̇. ܒܲܣ ܕܵܐܟ݂ܝܼ ܒܸܚܫܵܒ݂ܵܐ ܝܘܸܬ ܕܒܸܕ ܗܵܘܝܵܐ ܠܘܼܟ ܫܸܕܬܵܐ ܟܸܣ ܐܲܪܝܵܐ ܟܲܕ ܐܲܢ݇ܬ ܪܸܚܩܵܐ ܝܘܸܬ ܡܸܢܹܗ؛ ܐ݇ܡܸܪܹܗ ܕܸܡܢܵܐ ܦܘܼܪܡܝܼܵܐ ܠܝܼ ܟܠܵܗ̇ ܗܹܡܸܙܡܵܢܘܼܟ ܘܡܸܢܕܝܼ ܕܡܘܼܕܟܸܪܘܼܟ: ܘܕܘܼܙ ܒܹܐܡܵܪܵܐ ܝܘܸܬ: ܐܝܼܢܵܐ ܕܸܥ ܕܗ̇ܘ ܕܩܘܼܪܒܵܐ ܝܠܹܗ ܠܫܘܼܠܛܵܢܵܐ ܟܲܕ ܗ̇ܝ ܠܹܐ ܝܠܵܗ̇ ܕܘܼܟܬܹܗ ܘܠܵܐ ܫܸܕܬܹܗ: ܠܹܐ ܝܠܹܗ ܐܲܝܟ ܗ̇ܘ ܕܡ̣ܢ ܪܘܼܚܩܵܐ ܟܹܐ ܢܵܩܹܦ ܐܸܠܹܗ: ܠܐܵܗܵܐ ܟܹܐ ܗܵܘܹܐ ܐܝܼܩܵܪܵܐ ܘܒܸܣܬܵܝܘܼܬܵܐ ܘܐܵܢܵܐ ܒܸܕ ܡܵܚܸܝܢ ܚܲܝܠܵܐ ܠܸܕܒ݂ܵܩܵܐ ܕܘܼܟܬܵܐ ܕܐܵܢܝܼ ܒܙܲܗܡܲܬܝܼ. ܘܐ݇ܡܝܼܪܬܵܐ ܝܠܵܗ̇ ܕܠܹܐ ܟܵܠܹܐ ܒܬܲܪܥܵܐ ܕܡܲܠܟܹ̈ܐ ܐܸܠܵܐ ܗ̇ܘ ܕܪܲܦܹܐ ܡܸܢܹܗ ܠܬܲܢܒܵܠܘܼܬܵܐ ܓܵܪܹܫ ܙܲܗܡܲܬ ܘܙܲܒܛܸܢ ܟܲܪܒܸܗ ܘܗܵܘܹܐ ܕܵܘܣܬ ܥܲܡ ܟܠܢܵܫܹ̈ܐ: ܘܐܝܼܡܲܢ ܕܬܘܼܡܸܡܵܝܠܹܗ ܐܲܢܹܐ ܘܵܓ̰ܹܒܘܵܬܹ̈ܐ ܟܹܐ ܡܵܛܹܐ ܠܗ̇ܘ ܡܸܢܕܝܼ ܕܫܲܗܘܸܬ. ܐ݇ܡܸܪܹܗ ܟܠܝܼܠܵܐ: ܚ ܦܣܘܩܐ. ܐ. ܚܵܫܒܲܚ ܕܡܛܹܠܘܼܟ ܠܟܸܣ ܐܲܪܝܵܐ: ܡܘܼܕ ܐܝܼܩܵܪܵܐ ܘܡܘܼܕ ܕܵܪܵܓ̰ܵܐ ܒܸܕ ܗܵܘܝܼ ܠܘܼܟ ܠܟܸܣܠܹܗ: ܐ݇ܡܸܪܹܗ ܕܸܡܢܵܐ: ܐܸܢ ܩܲܪܒܸܢܹܢ ܠܟܸܣܠܹܗ ܘܝܵܕܥܹܢ ܛܲܒܝܼܥܲܬܹܗ ܗܵܝܓܵܗ ܒܸܕ ܬܵܒܥܸܢ ܐܸܠܹܗ ܒܕܵܝܹܡܘܼܬܵܐ ܘܠܹܐ ܟܵܠܹܝܢ ܕܲܪܩܘܼܒ݂ܠܹܗ ܗܲܪܓܝܼܙ ܘܐܸܢ ܒܵܥܹܐ ܚܲܕ ܫܘܼܠܵܐ ܕܒܓܵܢܹܗ ܨܦܵܝܝܼ ܝܠܹܗ ܒܸܕ ܡܲܫܦܸܪܸܢܹܗ ܒܥܲܝ̈ܢܘܼܗܝ ܘܒܸܕ ܡܲܙܝܸܕܸܢ ܡܣܲܒܪܵܢܘܼܬܹܗ ܥܠܘܼܗܝ ܘܒܸܕ ܡܲܕܥܸܢܹܗ ܛܵܒ݂ܬܵܐ ܘܝܘܼܬܪܵܢܵܐ ܕܐܝܼܬ ܒܝܹܗ ܘܒܸܕ ܚܲܦܛܸܢܹܗ ܥܲܠܘܼܗܝ ܩܵܐ ܕܡܵܛܹܐ ܠܹܗ. ܘܐܝܼܡܲܢ ܕܒܵܥܹܐ ܚܲܕ ܡܸܢܕܝܼ ܕܐܝܼܬ ܒܝܹܗ ܙܕܘܼܥܬܵܐ ܘܙܝܵܢܵܐ ܟܡܵܐ ܕܡܵܨܹܝܢ ܒܸܕ ܡܲܚܙܸܢ ܩܵܬܹܗ ܠܗܲܝ ܙܕܘܼܥܬܵܐ ܘܠܗ̇ܘ ܙܝܵܢܵܐ ܘܒܸܕ ܡܲܕܥܸܢܹܗ ܠܛܵܒ݂ܬܵܐ ܕܗܵܘܝܵܐ ܠܹܗ ܐܸܢ ܫܵܒܸܩ ܠܹܗ ܘܪܲܦܹܐ ܐܝܼܕܵܐ ܡܸܢܹܗ. ܗܵܕܟ݂ܵܐ ܒܸܚܫܵܒ݂ܵܐ ܝܘܸܢ ܕܒܸܕ ܦܵܝܫܸܢ ܩܘܼܒܠܵܐ ܘܒܸܕ ܩܲܪܒܸܢܸܢ ܠܟܸܣ ܐܲܪܝܵܐ ܟܲܕ ܚܵܙܹܐ ܡܸܢܝܼ ܗ̇ܘ ܡܸܢܕܝܼ ܕܠܵܐ ܚܙܹܠܹܗ ܡ̣ܢ ܐ݇ܚܹܪ̈݇ܢܹܐ. ܣܵܒܵܒ ܕܐ݇ܢܵܫܵܐ ܡܕܲܪܫܵܐ ܘܨܲܢܝܼܥܵܐ ܟܲܕ ܒܵܥܹܐ ܕܡܲܚܠܹܦ ܠܫܪܵܪܵܐ ܝܵܐ ܕܫܲܪܸܪ ܠܚܸܠܛܵܐ ܟܹܐ ܡܵܨܹܐ ܐܲܝܟ ܨܲܝܵܪܵܐ ܡܗܝܼܪܵܐ ܕܟܹܐ ܓܵܪܹܫ ܨܘܼܪ̈ܝܵܬܹܐ ܥܲܠ ܓܘܼܕܵܐ ܕܦܝܵܫܵܐ ܝܢܵܐ ܚܸܙܥܹ̈ܐ ܕܦܠܝܼܛܹ̈ܐ ܝܢܵܐ ܡ̣ܢ ܓܘܼܕܵܐ ܟܲܕ ܠܹܐ ܝܢܵܐ ܦܠܝܼܛܹ̈ܐ ܡܸܢܹܗ. ܘܡܸܢܵܝ ܟܹܐ ܦܵܝܫܝܼ ܚܸܙܝܹ̈ܐ ܕܥܒ݂ܪܹ̈ܐ ܝܢܵܐ ܓܵܘ ܓܘܼܕܵܐ ܟܲܕ ܠܹܐ ܝܢܵܐ ܥܒ݂ܝܼܪܹ̈ܐ. ܐ݇ܡܸܪܹܗ ܟܠܝܼܠܵܐ: ܟܲܕ ܒܹܐܡܵܪܵܐ ܝܘܸܬ ܗܵܕܟ݂ܵܐ ܘܗܵܕܟ݂ܵܐ ܒܸܙܕܵܥܵܐ ܝܘܸܢ ܥܲܠܘܼܟ ܡ̣ܢ ܫܘܼܠܛܵܢܵܐ: ܣܵܒܵܒ ܕܚܲܒ݂ܪܘܼܬܹܗ ܙܕܘܼܥܬܵܐ ܝܠܵܗ̇: ܐܲܝܟ ܕܐ݇ܡܸܪܘܿܢ ܡܲܠܦܵܢܹ̈ܐ: ܬܠܵܬܵܐ ܡܸܢܕܝܵܢܹ̈ܐ ܠܹܐ ܩܲܫܕܸܪ ܥܲܠܵܝ ܐܸܠܵܐ ܣܲܟ݂ܠܵܐ: ܘܠܹܐ ܦܵܪܩܝܼ ܡ̣ܢ ܙܝܵܢܵܝ ܐܸܠܵܐ ܚܲܕܟ̰ܵܐ ܐ݇ܢܵܫܹ̈ܐ ܘܐܲܢܹܐ ܝܢܵܐ ܚܲܒ݂ܪܘܼܬܵܐ ܕܡܲܠܟܵܐ ܘܓܠܵܝܬܵܐ ܕܣܸܪ ܩܵܐ ܒܲܟ݂ܬܵܬܹ̈ܐ ܘܫܬܵܝܬܵܐ ܕܣܲܡܵܐ ܒܘܿܬ ܢܸܣܝܵܢܵܐ. ܡܲܠܦܵܢܹ̈ܐ ܟܹܐ ܡܲܕܡܝܼ ܠܹܗ ܡܲܠܟܵܐ ܠܛܘܼܪܵܐ ܕܐ݇ܣܵܩܬܹܗ ܟ̰ܵܬܘܿܢ ܝܼܠܵܗ̇ ܘܐܝܼܬ ܓܵܘܹܗ ܛܥܘܼܢܝܵܬܹ̈ܐ ܒܲܣܝܼܡܹ̈ܐ ܘܟܹܐܦܹ̈ܐ ܡܵܪܹܐ ܛܝܼܡܵܐ ܘܕܲܪ̈ܡܵܢܹܐ ܡܵܪܹ̈ܐ ܦܲܝܕܵܐ. ܟܲܕ ܩܸܢܵܐ ܝܠܹܗ ܕܐܲܪ̈ܝܹܐ ܘܢܸܒܪܹ̈ܐ ܘܟܠ ܬܵܗܵܪܹ̈ܐ ܕܗܲܝܘܵܢܹ̈ܐ ܐܪܝܐ ܘܬܘܪܐ. ܛ ܦܵܪܘܿܛܹܐ: ܕܐ݇ܣܵܩܬܵܐ ܥܲܠܘܼܗܝ ܟ̰ܵܬܘܿܢ ܝܼܠܵܗ̇ ܘܥܲܪܩܲܠܬܵܐ ܓܵܘܘܿܗܝ ܒܝܼܫ ܥܲܣܩܵܐ ܝܠܵܗ̇. ܐܸܡܪܹܗ ܕܸܡܢܵܐ: ܕܘܼܙ ܬܘܼܢܹܠܘܼܟ: ܐܝܼܢܵܐ ܐܡܝܼܪܬܵܐ ܝܠܵܗ̇: ܟܠ ܕܠܵܐ ܓܵܪܹܫ ܓ̰ܵܦܵܐ ܗܸܟ̰ ܠܹܐ ܚܵܙܹܐ ܨܵܦܵܐ. ܘܗ̇ܘ ܕܫܵܒܹܩ ܚܲܕ ܫܘܼܠܵܐ ܡܲܗܢܝܼܵܢܵܐ ܡ̣ܢ ܙܘܼܥܬܵܐ ܘܨܵܘ ܕܒܸܚܫܵܒ݂ܵܐ ܝܠܹܗ ܕܒܸܕ ܬܵܦܩܝܼ ܒܝܹܗ: ܠܹܐ ܡܵܛܹܐ ܠܚܲܕ ܡܸܢܕܝܼ ܓܘܼܪܵܐ. ܘܐ݇ܡܝܼܪܬܵܐ ܝܠܵܗ̇: ܬܠܵܬܵܐ ܡܸܢܕܝܵܢܹ̈ܐ ܐ݇ܢܵܫܵܐ ܠܹܐ ܡܵܨܹܐ ܡܵܐ ܥܲܠܵܝ: ܐܸܠܵܐ ܒܡܲܣܲܡܬܵܐ ܕܒܵܠܵܐ ܓܘܼܪܬܵܐ ܘܒܪܲܦܵܝܬܵܐ ܕܓܵܢܵܐ ܐܵܦ ܒܩܹܘܲܢܕܹܢܘܿܣ ܕܐܲܒܕܵܢܵܐ: ܝܵܥܢܹܐ ܩܘܼܠܘܼܓ݂ ܕܫܘܼܠܛܵܢܵܐ ܘܬܲܓܵܪܘܼܬܵܐ ܒܝܵܡܵܐ ܘܦܠܵܫܵܐ ܥܲܡ ܕܸܫܡܸܢ. ܐ݇ܡܸܪܘܿܢ ܡܲܠܦܵܢܹ̈ܐ ܥܲܠ ܐ݇ܢܵܫܵܐ. ܡܗܝܼܪܵܐ ܘܒܲܫܪܵܢܵܐ ܕܠܹܐ ܦܵܐܹܫ ܚܸܙܝܵܐ ܐܸܠܵܐ ܒܬܲܪܬܹܝܢ ܕܘܼܟܵܢܹ̈ܐ ܘܠܹܐ ܠܵܚܡܵܐ ܠܹܗ ܕܦܵܐܹܫ ܚܸܙܝܵܐ ܐܸܠܵܐ ܒܝܼܵܝ: ܝܵܥܢܹܐ ܝܵܐ ܕܗܵܘܹܐ ܡܝܘܼܩܪܵܐ ܥܲܡ ܡܲܠܟܹ̈ܐ ܝܵܐ ܢܙܝܼܪܵܐ ܥܲܡ ܥܲܢܘܵܝܹ̈ܐ: ܐܲܝܟ ܦܝܼܠܵܐ ܕܒܬܲܪܬܹܝܢ ܕܘܼܟܵܢܹ̈ܐ ܝܠܹܗ ܫܘܼܦܪܹܗ ܘܠܵܚܘܿܡܘܼܬܹܗ ܬ݂ܵܥܢܹܐ ܝܵܐ ܒܒܲܪܝܼܵܐ ܝܵܐ ܟܲܕ ܗܵܘܹܐ ܝܬܝܼܒ݂ܵܐ ܥܲܠܹܗ ܡܲܠܟܵܐ. ܐ݇ܡܸܪܹܗ ܟܠܝܼܠܵܐ: ܐܲܠܵܗܵܐ ܡܲܡܛܸܐ ܠܘܼܟ ܠܡܲܛܠܲܒ ܕܠܸܒܘܼܟ. ܗܵܝܓܵܗ ܐ݇ܙܸܠܹܗ ܕܸܡܢܵܐ ܘܥܒܸܪܹܗ ܠܟܸܣ ܐܲܪܝܵܐ ܕܪܹܠܹܗ ܫܠܵܡܵܐ ܥܠܘܼܗܝ. ܐ݇ܡܸܪܹܗ ܐܲܪܝܵܐ ܠܐ݇ܢܵܫܹ̈ܐ ܕܝܼܗ݇ܘܵܘ ܝܬܝܼܒܹ̈ܐ ܠܟܸܣܠܹܗ: ܡܲܢ ܝܠܹܗ ܐܵܗܵܐ: ܐ݇ܡܸܪܘܿܢ ܩܵܬܘܼܗܝ ܦܠܵܢ ܒܲܪ ܦܠܵܢ. ܐ݇ܡܸܪܹܗ ܐܲܪܝܵܐ ܟܹܐ ܝܵܕܥܹܢ ܗ݇ܘܵܐ ܠܹܗ ܒܵܒܘܼܗܝ. ܒܵܬ݇ܪ ܗܵܕܵܐ ܒܘܼܩܸܪܹܗ ܡܸܢܘܼܗܝ: ܐܲܝܟܵܐ ܟܹܐ ܗܵܘܹܝܬ: ܐ݇ܡܸܪܹܗ ܕܸܡܢܵܐ: ܗܲܡܵܫܵܐ ܩܵܕ݇ܡ ܬܲܪܥܵܐ ܕܡܲܠܟܵܐ ܝܘܸܢ: ܘܒܸܣܒܵܪܵܐ ܝܘܸܢ ܕܢܵܦܹܠ ܚܲܕ ܫܘܼܓ݂ܠܵܐ ܘܗܲܝܸܪܹܢ ܠܡܲܠܟܵܐ ܒܓܵܢܝܼ ܘܒܪܸ̈ܥܝܵܢܝܼ: ܒܗ̇ܝ ܕܓܵܘ ܬܲܪܥܵܐ ܕܡܲܠܟܹ̈ܐ ܪܵܒܵܐ ܫܘܼܓ݂ܠܹ̈ܐ ܐܝܼܬ ܕܒܝܼܵܝ ܚܲܕܟܡܵܐ ܓܵܗܹ̈ܐ ܟܹܐ ܣܵܢܹܩ ܐ݇ܢܵܫܵܐ ܥܲܠ ܕܐܵܢܝܼ ܕܠܹܐ ܝܢܵܐ ܦܝܼܫܹ̈ܐ ܚܫܝܼܒܹ̈ܐ ܚܲܕ ܡܸܢܕܝܼ. ܘܠܲܝܬ ܐ݇ܢܵܫܵܐ ܟܡܵܐ ܕܗܵܘܹܐ ܡܘܼܣܠܝܼܵܐ ܘܒܵܨܘܿܪܵܐ ܕܠܲܝܬ ܒܝܼܘܼܗܝ ܚܲܕ ܦܲܝܕܵܐ: ܗܲܠ ܩܲܝܣܵܐ ܕܝܼܠܹܗ ܪܘܼܦܝܵܐ ܝ ܦܣܘܩܐ. ܐ. ܥܲܠ ܐܲܪܥܵܐ ܚܲܕܟܡܵܐ ܓܵܗܹ̈ܐ ܟܹܐ ܗܵܘܹܐ ܠܵܙܹܡ ܘܟܹܐ ܫܵܩܹܝܠܹܗ ܐ݇ܢܵܫܵܐ ܘܟܹܐ ܗܵܘܹܐ ܐܲܣܒܵܒ ܒܐܝܼܕܹܗ ܒܥܕܵܢܵܐ ܕܣܢܝܼܩܘܼܬܵܐ. ܟܲܕ ܫܡܸܥܠܹܗ ܐܲܪܝܵܐ ܓ̰ܘܼܘܵܒܹܗ ܕܕܸܡܢܵܐ ܚܘܿܫܝܼܘܼܗܝ ܐ݇ܬܹܠܵܗ̇ ܡܸܢܹܗ: ܘܚܫܸܒ݂ܠܹܐܘ ܕܐܝܼܬ ܠܹܗ ܚܕܵܐ ܡܲܚܒܲܪܬܵܐ ܘܚܲܕ ܪܸܥܝܵܢܵܐ. ܕܸܪܹܗ ܠܟܸܣ ܕܐܵܢܝܼ ܕܝܼܗ݇ܘܵܘ ܗܵܙܹܪ ܘܐ݇ܡܸܪܹܗ: ܕܐ݇ܢܵܫܵܐ ܝܠܝܼܦܵܐ ܘܠܸܒܵܢܵܐ ܕܗܵܘܹܐ ܠܵܐ ܝܕܝܼܥܵܐ ܘܕܠܵܐ ܡܲܪܬܵܒܵܐ: ܕܠܵܐ ܫܸܟ ܒܸܕ ܝܵܪܹܡ ܡܲܪܬܵܒܹܗ ܘܗ̇ܘ ܒܸܕ ܝܵܘܢܹܩ ܠܥܹܠ ܐܲܝܟ ܠܵܗܵܐ ܕܢܘܼܪܵܐ ܕܠܹܐ ܡܵܨܝܵܐ ܕܠܵܐ ܝܵܣܩܵܐ ܠܥܸܠ. ܟܲܕ ܝܕܸܥܠܹܗ ܕܸܡܢܵܐ ܕܐܲܪܝܵܐ ܚܘܿܫܝܼܘܼܗܝ ܐ݇ܬܹܠܵܗ̇ ܡܸܢܹܗ ܐ݇ܡܸܪܹܗ: ܪܹ̈ܓܵܘܵܬܹܐ ܕܡܲܠܟܵܐ ܟܹܐ ܗܵܘܝܼ ܗܵܙܹܪ ܩܵܕ݇ܡ ܬܲܪܥܵܐ ܕܡܲܠܟܵܐ ܒܗܹܒ݂ܝܼ ܕܗܘܼܢܵܪܵܝ ܦܵܐܹܫ ܝܕܝܼܥܵܐ ܘܠܸܠܝܵܐ. ܟܹܐ ܐܵܡܪܝܼ ܗܘܼܢܵܪ ܙܵܘܕܵܢܵܐ ܒܬܪܹܝܢ ܡܸܢܕܝܵܢܹ̈ܐ ܝܠܹܗ: ܗܘܼܢܵܪ ܕܦܵܠܵܫܵܐ ܥܲܡ ܦܵܠܵܫܵܐ ܘܕܡܲܠܦܵܢܵܐ ܥܲܡ ܡܲܠܦܵܢܵܐ. ܘܐ݇ܡܝܼܪܬܵܐ ܝܠܵܗ̇ ܡܸܢܕܪܹܫ ܐܝܼܡܲܢ ܕܗܲܝܸܪ̈ܵܢܹܐ ܪܵܒܵܐ ܝܢܵܐ ܐܸܢ ܠܹܐ ܝܢܵܐ ܒܵܠܵܕ ܒܫܘܼܓ݂ܠܹ̈ܐ: ܙܵܘܕܘܼܢܝܘܼܬܵܐ ܕܡܸܢܝܵܢܵܝ ܙܝܵܢܵܐ ܝܠܵܗ̇. ܒܗ̇ܝ ܠܹܐ ܝܠܵܗ̇ ܕܒܡܸܢܝܵܢܵܐ ܙܵܘܕܵܢܵܐ ܕܗܲܝܸܪ̈ܵܢܹܐ ܟܹܐ ܬܲܡܸܡ ܫܘܼܓ݂ܠܵܐ: ܐܝܼܢܵܐ ܒܗܲܝܸܪ̈ܵܢܹܐ ܚܫܝܼܚܹ̈ܐ. ܘܣܵܒ݂ܘܼܬܘܼܬܵܐ ܠܐܵܗܵܐ ܗܹܡܸܙܡܵܢ ܐܵܗܵܐ ܝܠܵܗܵܐ ܐ݇ܢܵܫܵܐ ܕܛܵܥܸܢ ܚܲܕ ܟܹܐܦܵܐ ܝܵܩܘܿܪܵܐ ܟܹܐ ܡܲܓ̰ܗܹܐ ܓܵܢܹܗ ܘܠܹܐ ܗܵܘܹܐ ܠܹܗ ܦܲܝܕܵܐ ܡܸܢܘܼܗܝ: ܝܵܐ ܐ݇ܢܵܫܵܐ ܕܣܢܝܼܩܵܐ ܝܠܹܗ ܠܚܘܼܛܪܵܐ: ܠܹܐ ܦܵܐܹܫ ܗܘܼܝܼܸܪܵܐ ܒܙܵܠܹ̈ܐ ܐܵܦܸܢ ܪܵܒܵܐ ܝܢܵܐ. ܐܵܕܝܼܵܐ ܐܲܢ݇ܬ ܝܵܐ ܡܲܠܟܵܐ ܓܵܪܵܓ ܠܵܐ ܡܲܣܠܹܝܬ ܠܗܘܼܢܵܪ ܕܡܲܫܟ̰ܚܸܬܵܗ̇ ܒܚܲܕ ܐ݇ܢܵܫܵܐ ܐܵܦܸܢ ܗܵܘܹܐ ܕܵܪܵܓܹܗ ܒܵܨܘܿܪܵܐ: ܣܵܒܵܒ ܕܐ݇ܢܵܫܵܐ ܒܵܨܘܿܪܵܐ ܚܲܕܟܡܵܐ ܓܵܗܹ̈ܐ ܟܹܐ ܓܲܪܘܸܣ ܐܲܝܟ ܡܸܠܬܵܐ ܕܩܸܫܬܵܐ. ܐܵܗܵܐ ܚܲܕ ܡܲܥܝܵܐ ܝܠܵܗ̇ ܫܩܝܼܠܬܵܐ ܡ̣ܢ ܫܠܲܕܵܐ: ܐܸܢ ܦܵܝܫܵܐ ܓܪܝܼܫܬܵܐ ܥܲܠ ܩܸܫܬܵܐ: ܟܹܐ ܦܵܝܫܵܐ ܡܝܘܼܩܲܪܬܵܐ ܘܟܹܐ ܫܵܩܠܝܼ ܠܵܗ̇ ܡܲܠܟܹ̈ܐ ܘܟܹܐ ܣܵܢܩܝܼ ܥܲܠܘܼܗ̇ ܓܵܘ ܦܠܵܫܵܐ ܘ ܓܵܘ ܫܲܝܢܵܝܘܼܬܵܐ. ܒܥܹܠܹܗ ܕܸܡܢܵܐ ܕܡܲܚܙܸܐ ܠܕܐܵܢܝܼ ܕܝܼܗ݇ܘܵܘ ܗܵܙܹܪ: ܕܦܸܫܠܹܗ ܩܘܼܒܠܵܐ ܘܡܝܘܼܩܪܵܐ ܠܟܸܣ ܡܲܠܟܵܐ ܒܘܿܬ ܪܸܥܝܵܢܹܗ ܘܓܲܢ݇ܒܵܪܘܼܬܹܗ ܘܗܵܘܢܹܗ. ܐܪܝܐ ܘܬܘܪܐ. ܝܐ ܣܵܒܵܒ ܕܐܵܢܝܼ ܚܫܸܒ݂ܠܘܿܢ ܕܐܲܪܝܵܐ ܡܝܘܼܩܸܪܹܗ ܠܕܸܡܢܵܐ ܒܗ̇ܝ ܕܟܹܐ ܝܵܕܹܥ ܗ݇ܘܵܐ ܠܹܗ ܡ̣ܢ ܩܲܡܬܵܐ: ܘܒܘܿܬ ܐܵܗܵܐ ܐ݇ܡܸܪܹܗ ܕܸܡܢܵܐ: ܕܡܲܠܟܵܐ ܠܹܐ ܩܲܪܒܸܢ ܠܟܸܣܠܹܗ ܐ݇ܢܵܫܹ̈ܐ ܒܘܿܬ ܩܘܼܪܒܵܝܘܼܬܵܐ ܕܐܲܒܗ̇ܝ: ܘܠܹܐ ܡܲܪܚܸܩ ܠܗ݇ܘܿܢ ܒܘܿܬ ܪܸܚܩܵܝܘܼܬܵܝ: ܐܸܠܵܐ ܟܹܐ ܓܲܫܸܩ ܒܟܠ ܚܲܕ ܡܸܢܵܝ ܕܚܵܙܹܐ ܡܘܼܕܝܼ ܗܘܼ ܢܵܪ ܐܝܼܬ ܒܝܹܗ. ܣܵܒܵܒ ܠܲܝܬ ܚܲܕ ܡܸܢܕܝܼ ܕܩܘܼܪܒܵܐ ܝܠܹܗ ܠܐ݇ܢܵܫܵܐ ܐܲܝܟ ܦܲܓ݂ܪܹܗ ܘܗܵܐ ܡ̣ܢ ܦܲܓ݂ܪܹܗ ܡܪܵܥܵܐ ܝܠܹܗ ܘܥܲܓ̰ܘܼܙܹܐ ܝܠܹܗ: ܘܠܹܐ ܐܵܙܹܠ ܡܸܢܘܼܗܝ ܗ̇ܘ ܡܲܪܥܵܐ ܡܵܐܓܲܪ ܒܕܲܪܡܵܢܵܐ ܕܐܵܬܹܐ ܠܹܗ ܡ̣ܢ ܪܘܼܚܩܵܐ ܝܵܥܢܹܐ ܡ̣ܢ ܠܒܲܕܲܪ. ܟܲܕ ܦܪܸܩܠܹܗ ܕܸܡܢܵܐ ܡ̣ܢ ܗܲܡܙܛܡܬܹܗ: ܡܲܠܟܵܐ ܟܸܡ ܚܘܿܫܝܼܘܼܗܝ ܐܬܹܠܵܗ̇ ܡܸܢܘܼܗܝ ܘܒܒܲܣܝܼܡܘܼܬܵܐ ܟܹܐ ܓ̰ܲܘܸܒ ܗ݇ܘܵܐ ܠܹܗ ܘܪܵܒܵܐ ܩܵܡ ܡܝܲܩܸܪܹܗ ܘܐ݇ܡܸܪܹܗ ܠܐܵܢܝܼ ܕܝܼܗ݇ܘܵܘ ܝܬܝܼܒܹ̈ܐ: ܘܵܓ̰ܹܒ ܝܼܠܵܗ̇ ܠܫܘܼܠܛܵܢܵܐ ܕܠܵܐ ܛܲܠܸܩܥܸܗ ܗܵܩܵܐ ܕܚܫܝܼܚܵܐ. ܘܐ݇ܢܵܫܹ̈ܐ ܒܐܵܗܵܐ ܡܸܢܕܝܼ ܬܪܹܝܢ ܬܵܗܵܪܹ̈ܐ ܝܢܵܐ. ܐܝܼܬ ܕܟܝܵܢܵܐܝܼܬ݂ ܒܝܼܫܵܐ ܝܠܹܗ ܘܟܹܐ ܕܵܡܹܐ ܠܚܘܼܘܹܐ. ܐܸܢ ܕܵܐܹܫ ܠܹܗ ܐ݇ܢܵܫܵܐ ܘܠܵܐ ܩܵܡ ܢܵܥܹܨ ܠܹܗ: ܓܵܪܵܓ ܠܵܐ ܕܵܐܹܪ ܕܵܐܹܫ ܠܹܗ ܡܣܵܒܵܒ ܒܸܕ ܢܵܥܸܨ ܠܹܗ. ܘܐܝܼܬ ܕܟܝܵܢܵܐܝܼܬ݂ ܒܲܣܝܼܡܵܐ ܝܠܹܗ ܘܟܹܐ ܕܵܡܹܐ ܠܩܲܝܣܵܐ ܕܫܸܡܫܵܕ ܩܲܪܝܼܪܵܐ ܟܲܕ ܪܵܒܵܐ ܫܵܝܦܝܼ ܠܹܗ ܟܹܐ ܗܵܘܹܐ ܚܲܡܝܼܡܵܐ ܘܡܵܚܝܵܢܵܐ ܕܙܝܵܢܵܐ. ܒܵܬ݇ܪ ܗܵܕܵܐ ܥܒܸܕܠܹܗ ܨܵܘܗܒܲܬ ܕܸܡܢܵܐ ܥܲܡ ܐܲܪܝܵܐ ܒܢܲܦ̮ܫܵܝ: ܚܲܕ ܝܵܘܡܵܐ ܐ݇ܡܸܪܹܗ ܩܵܬܘܼܗܝ ܒܸܚܙܵܝܵܐ ܝܘܸܢ ܠܡܲܠܟܵܐ ܗܲܪ ܟܸܠܝܵܐ ܒܚܕܵܐ ܕܘܼܟܬܵܐ ܘܠܵܐ ܒܸܓ̰ܘܵܓ̰ܵܐ ܠܟ̰ܘܼ ܓܸܒܵܐ ܐ݇ܚܹܪ݇ܢܵܐ: ܡܘܼܕܝܼ ܝܠܵܗ̇ ܣܵܒܵܒ ܕܐܵܗܵܐ ܫܘܼܓ݂ܠܵܐ: ܘܟܲܕ ܐܵܢܝܼ ܗܲܡܙܘܼܡܹܐ ܗ݇ܘܵܘ ܗܵܕܟ݂ܵܐ: ܒܘܼܪܒܸܪܹܗ ܫܲܬܪܵܒܵܐ ܚܕܵܐ ܒܲܪܒܲܪܬܵܐ ܙܲܪܒܵܢܬܵܐ: ܘܚܓ̰ܸܠܹܗ ܐܲܪܝܵܐ ܘܠܵܐ ܒܥܹܠܹܗ ܕܓܵܠܹܐ ܠܕܸܡܢܵܐ ܗ̇ܘ ܡܸܢܕܝܼ ܕܓܕܸܫܠܹܗ ܥܲܠܘܼܗܝ. ܐܝܼܢܵܐ ܕܸܡܢܵܐ ܦܘܼܪܡܹܠܹܗ ܕܡ̣ܢ ܩܵܠܵܐ ܚܓ̰ܸܠܹܗ ܘܙܕܹܥܠܹܗ. ܘܒܘܼܩܸܪܹܗ ܩܵܡܘܼܕܝܼ ܫܓܸܫܠܹܗ ܡܲܠܟܵܐ¿ ܝܒ ܦܣܘܩܐ. ܐ. ܝܵܐܪܲܒ ܒܫܡܵܥܬܵܐ ܕܗ̇ܘ ܩܵܠܵܐ: ܓ̰ܘܼܘܸܒܠܹܗ ܗܹܐ ܡܸܓ̰ܸܕ ܗܲܪ ܗ̇ܘ ܩܵܠܵܐ ܩܵܡ ܡܲܙܕܸܥܠܝܼ. ܐ݇ܡܸܪܹܗ ܕܸܡܢܵܐ ܠܹܐ ܝܠܵܗ̇ ܘܵܓ̰ܹܒ ܠܡܲܠܟܵܐ ܕܫܵܒܸܩ ܕܘܼܟܬܹܗ ܒܘܿܬ ܩܵܠܵܐ. ܣܵܒܵܒ ܐ݇ܡܸܪܘܿܢ ܗܵܘܢܵܢܹ̈ܐ: ܕܠܹܐ ܝܠܵܗ̇ ܘܵܓ̰ܹܒ ܠܸܙܕܵܥܵܐ ܡ̣ܢ ܟܠ ܩܵܠܵܐ. ܐ݇ܡܸܪܹܗ ܐܲܪܝܵܐ: ܘܡܘܼܕܝܼ ܝܠܵܗ̇ ܣܵܒܘܼܬܘܼܬܵܐ ܠܗܹܡܸܙܡܵܢܘܼܟ؛ ܐ݇ܡܸܪܹܗ ܩܵܬܘܼܗܝ ܕܸܡܢܵܐ: ܟܹܐ ܬܵܢܝܼ: ܚܲܕ ܬܲܥܠܵܐ ܐ݇ܬܸܠܹܗ ܠܚܕܵܐ ܡܲܝܫܵܐ ܕܐܝܼܬ ܗ݇ܘܵܐ ܓܵܘܘܼܗ̇ ܕܵܒ݂ܘܿܠܵܐ ܬܸܠܝܵܐ ܒܐܝܼܠܵܢܵܐ: ܘܟܠ ܥܕܵܢܵܐ ܕܦܵܘܚܵܐ ܡܵܚܹܐ ܗ݇ܘܵܐ ܟܹܐ ܡܲܫܥܸܫ ܗ݇ܘܵܐ ܠܦܵܥܘܵܢܹ̈ܐ ܕܗ̇ܘ ܐܝܼܠܵܢܵܐ ܘܟܹܐ ܕܵܩܪܝܼ ܗ݇ܘܵܘ ܥܲܠ ܕܵܒ݂ܘܿܠܵܐ ܘܟܹܐ ܦܵܠܸܛ ܗ݇ܘܵܐ ܡܸܢܘܼܗܝ ܩܵܠܵܐ ܩܲܪܩܸܡܵܢܵܐ ܘܓܘܼܪܵܐ. ܘܩܘܼܪܒܸܢܹܗ ܥܲܠܘܼܗܝ ܬܲܥܠܵܐ ܒܘܿܬ ܩܵܠܵܐ ܕܒܸܫܡܵܥܘܼܗܝ ܗ݇ܘܵܐ ܡܸܢܹܗ. ܘܟܲܕ ܡܛܹܠܹܗ ܠܟܸܣܠܹܗ ܚܙܹܠܹܗ ܚܠܝܼܡܵܐ ܘܙܘܼܝܵܐ: ܘܚܫܸܒ݂ܠܹܗ ܕܪܵܒܵܐ ܐܝܼܬ ܗ݇ܘܵܐ ܒܝܼܘܼܗܝ ܬܲܪܒܵܐ ܘܒܸܣܪܵܐ ܘܩܸܬܠܹܗ ܒܝܼܘܼܗܝ ܗܲܠ ܕܩܵܡ ܦܵܪܹܛ ܠܹܗ. ܘܟܲܕ ܚܙܹܠܹܗ ܕܣܦܝܼܩܵܐ ܝܠܹܗ ܘܠܲܝܬ ܓܵܘܘܼܗܝ ܡܸܢܕܝܼ ܐ݇ܡܸܪܹܗ: ܠܹܐ ܝܘܸܢ ܒܝܼܕܵܥܵܐ ܝܵܐܕ݇ܒ ܗ̇ܘ ܡܸܢܕܝܼ ܕܝܼܠܹܗ ܗܵܕܟ݂ܵܐ ܫܘܼܩܘܼܩ: ܩܵܠܘܼܗܝ ܙܲܪܒܵܢܵܐ ܝܠܹܗ ܘܓܘܼܫܡܹܗ ܚܠܝܼܡܵܐ ܝܠܹܗ ܡ̣ܢ ܟܠ ܡܸܢܕܝܼ: ܐܟ݂ܡܸܪܝܼ ܩܵܬܘܼܟ ܐܵܗܵܐ ܡܵܣܵܠܵܐ ܕܝܵܕܥܹܬ ܕܐܵܗܵܐ ܩܵܠܵܐ ܕܩܵܡ ܡܲܙܕܸܥܠܲܢ: ܐܸܢ ܡܵܛܲܚ ܠܟܸܣܠܘܼܗܝ ܘܚܵܙܲܚܠܹܗ: ܒܵܨܘܿܪܵܐ ܝܠܹܗ ܡ̣ܢ ܡܸܢܕܝܼ ܕܒܸܚܫܵܒ݂ܵܐ ܝܘܲܚ. ܘܐܸܢ ܒܵܣܡܵܐ ܠܹܗ ܡܲܠܟܵܐ ܚܘܼܫ ܫܲܕܸܪܝܼ ܘܒܓܵܢܘܼܗܝ ܟܵܠܹܐ ܒܕܘܼܟܬܹܗ ܗܲܠ ܕܡܲܝܬܸܢܹܗ ܩܵܬܘܼܗܝ ܚܲܒܪܵܐ ܕܐܵܗܵܐ ܩܵܠܵܐ. ܘܫܠܸܡܠܹܗ ܐܲܪܝܵܐ ܠܗܹܡܸܙܡܵܢܹܗ ܕܕܸܡܢܵܐ ܘܝܸܗ݇ܒܸܠܹܗ ܐܹܙܸܢ ܩܵܬܘܼܗܝ ܕܐܵܙܹܠ ܠܗ̇ܝ ܕܘܼܟܬܵܐ ܕܩܵܠܵܐ. ܐ݇ܙܸܠܹܗ ܕܸܡܢܵܐ ܠܗ̇ܝ ܕܘܼܟܬܵܐ ܕܝܼܗ݇ܘܵܐ ܫܲܬܪܵܒܵܐ. ܘܟܲܕ ܦܪܸܫܠܹܗ ܕܸܡܢܵܐ ܡ̣ܢ ܐܲܪܝܵܐ ܫܘܼܪܹܠܹܗ ܠܬܲܚܡܘܼܢܹܐ ܘܦܫܸܡܠܹܗ ܥܲܠ ܫܲܕܲܪܬܘܼܗܝ ܠܗ̇ܝ ܕܘܼܟܬܵܐ ܘܐ݇ܡܸܪܹܗ ܐܟܸܣ ܓܵܢܹܗ: ܨܦܵܚ ܠܵܐ ܥܒܸܕܠܝܼ ܕܗܘܼܡܸܢܝܼ ܠܕܸܡܢܵܐ: ܕܝܼܠܹܗ ܐܪܝܐ ܘܬܘܪܐ. ܝܓ ܚܲܕ ܪܹܓܵܐ ܩܵܕ݇ܡ ܬܲܪܥܝܼ: ܟ̰ܘܼܢܟܹܐ ܕܐܸܢ ܐ݇ܢܵܫܵܐ ܗܵܘܹܐ ܒܬܲܪܥܵܐ ܕܡܲܠܟܵܐ ܘܗܵܩܹܗ ܠܵܐ ܦܸܫܠܹܗ ܡܘܼܡܛܝܼܵܐ ܕܠܵܐ ܓܢܵܗܵܐ ܝܵܐ ܦܸܫܠܹܗ ܙܠܝܼܡܵܐ ܠܟܸܣ ܐܵܓ݂ܵܝܹܗ ܝܵܐ ܦܸܫܠܹܗ ܝܕܝܼܥܵܐ ܠܟܸܣܠܹܗ ܩܡܝܼܢܵܐ ܘܛܲܡܲܥܟܵܪ: ܝܵܐ ܡܛܸܐ ܠܹܗ ܥܲܠܘܼܗܝ ܐܘܼܠܨܵܢܵܐ ܘܥܝܼܩܘܼܬܵܐ ܘܠܵܐ ܩܵܡ ܦܲܪܸܩܠܹܗ: ܝܵܐ ܥܒܸܕܠܹܗ ܚܕܵܐ ܓܢܵܗܵܐ ܘܙܕܸܥܠܹܗ ܡ̣ܢ ܬܲܢܒܵܐ: ܝܵܐ ܒܸܣܒܵܪܵܐ ܝܠܹܗ ܠܡܸܢܕܝܼ ܕܝܼܠܹܗ ܙܝܵܢܵܐ ܩܵܐ ܡܲܠܟܵܐ ܘܡܵܪܹܐ ܚܵܝܪ ܩܵܐ ܓܵܢܹܗ: ܝܵܐ ܚܲܒܪܘܼܗܝ ܥܒ݂ܝܼܕܘܼܗܝ ܝܠܹܗ ܚܲܕ ܥܲܡ ܕܸܫܡܸܢ ܕܡܲܠܟܵܐ: ܝܵܐ ܕܸܫܡܸܢܵܝܘܼܬܵܐ ܐܝܼܬ ܠܹܗ ܥܲܡ ܕܵܘܣܬܹܗ. ܠܹܐ ܝܠܵܗ̇ ܘܵܓ̰ܹܒ ܠܫܘܼܠܛܵܢܵܐ ܕܡܲܠܝܸܙ ܒܫܲܕܲܪܬܵܐ ܕܗܵܕܟ݂ܵܐ ܐ݇ܢܵܫܹ̈ܐ ܘܗܵܘܹܐ ܚܵܛܸܪܓ̰ܲܡܥ ܒܝܼܵܝ ܘܗܲܡ̣ܢ ܒܝܼܵܝ. ܡܣܵܒܵܒ ܕܸܡܢܵܐ ܚܲܕ ܗܲܝܘܵܢ ܝܼܠܹܗ ܝܠܝܼܦܵܐ ܘܩܵܕ݇ܡ ܬܲܪܥܝܼ ܝܠܹܗ ܘܪܹܓܝܼ. ܘܒܲܠܟܹܐ ܒܘܿܬ ܐܵܗܵܐ ܚܘܼܡܝܵܐ ܝܠܹܗ ܓܵܘ ܠܸܒܘܼܗܝ ܟܝܼܢ ܥܲܠܝܼ: ܘܒܲܠܟܹܐ ܒܸܕ ܗܲܠܗܸܠܵܐ ܠܹܗ ܐܵܗܵܐ ܗܲܓ̰ܲܬ ܠܸܥܒ݂ܵܕܵܐ ܚܵܝܵܢܵܬܘܼܬܵܐ ܥܲܠܝܼ ܘܠܗܲܝܘܼܪܹܐ ܠܕܸܫܡܸܢܝܼ ܘܠܡܲܒܨܘܼܪܝܼ ܒܥܲܝ̈ܢܘܼܗܝ. ܘܒܲܠܟܹܐ ܚܙܸܐ ܠܹܗ ܠܡܵܪܵܐ ܕܗ̇ܘ ܩܵܠܵܐ ܒܝܼܫ ܚܲܝܠܵܢܵܐ ܝܠܹܗ ܡܸܢܝܼ ܘܩܵܡ ܡܲܚܒܠܹܗ ܙܵܘܕܵܐ ܡܸܢܝܼ ܘܕܸܪܹܗ ܠܸܒܹܗ ܡܸܢܝܼ. ܒܵܬ݇ܪ ܗܵܕܵܐ ܩܸܡܠܹܗ ܡ̣ܢ ܕܘܼܟܬܹܗ ܘܚܕܸܪܹܗ ܚܲܕܟ̰ܵܐ ܘܚܙܹܠܹܗ ܠܕܸܡܢܵܐ ܒܹܐܬܵܝܵܐ ܠܵܟܸܣܠܹܗ: ܓܵܢܘܼܡܝ ܪܵܗܵܬ ܗܘܹܠܵܗ̇ ܘܕܸܪܹܗ ܠܕܘܼܟܬܹܗ. ܘܥܒܸܪܹܗ ܕܸܡܢܵܐ ܠܟܸܣ ܐܲܪܝܵܐ. ܘܐ݇ܡܸܪܹܗ ܩܵܬܘܼܗܝ ܡܘܼܕܝܼ ܥܒܸܕܠܘܼܟ݂ ܘܡܘܼܕܝܼ ܚܙܸܠܘܼܟ݂؛ ܐ݇ܡܸܪܹܗ ܚܙܸܐ ܠܝܼ ܚܲܕ ܬܵܘܪܵܐ ܘܗ̇ܘ ܝܼܠܹܗ ܡܵܪܵܐ ܕܗ̇ܝ ܒܲܪܒܲܪܬܵܐ ܘܩܵܠܵܐ ܕܫܡܸܠܥܘܼܟ݂. ܘܐ݇ܡܸܪܹܗ ܡܘܼܕܝܼ ܥܒܸܕ ܚܲܝܠܹܗ: ܐ݇ܡܸܪܹܗ: ܠܲܝܬ ܠܹܗ ܚܲܝܠܵܐ: ܣܵܒܵܒ ܩܘܼܪܒܸܢܝܼ ܠܟܸܣܠܹܗ ܘܗܘܼܡܙܸܡܠܝܼ ܥܲܡܹܗ ܐܲܝܟ ܕܗܵܘܹܐ ܗܘܵܐ ܒܵܪܵܒܵܪ ܕܝܼܝܼ ܘܠܵܐ ܡܨܹܠܹܗ ܒܝܼܝܼ ܒܟ̰ܘܼ ܡܸܢܕܝܼ. ܐ݇ܡܸܪܹܗ ܐܲܪܝܵܐ ܠܵܐ ܚܵܠܛܸܬ ܒܐܵܗܵܐ ܘܠܵܐ ܚܵܫܒܸܬ ܠܹܗ ܒܵܨܘܿܪܵܐ: ܡܣܵܒܵܒ ܦܵܘܚܵܐ ܙܲܪܒܵܢܵܐ ܚܲܝܠܘܼܗܝ ܠܹܐ ܡܲܒܝܸܢ ܒܓܸܠܠܹ̈ܐ ܢܵܙܸܟ ܐܝܼܢܵܐ ܟܹܐ ܥܵܩܹܪ ܠܩܲܝܣܵܐ ܕܚܘܼܪ̈ܡܹܐ ܝܕ ܦܣܘܩܐ. ܐ. ܪܵ̇ܡܹܐ ܘܟܹܐ ܟ̰ܵܠܹܦ ܐܝܼܠܵܢܹ̈ܐ ܓܘܼܪܹ̈ܐ. ܐ݇ܡܸܪܹܗ ܕܸܡܢܵܐ ܠܵܐ ܙܵܕܹܥ ܡܸܢܹܗ ܐܵܓ݂ܵܝܝܼ ܡܲܠܟܵܐ: ܘܠܵܐ ܡܲܒܝܹܢ ܩܵܕ݇ܡ ܥܲܝ̈ܢܘܼܗܝ ܚܲܕ ܡܸܢܕܝܼ ܓܘܼܪܵܐ ܐܵܢܵܐ ܒܹܬ ܡܲܝܬܸܢܹܗ ܠܟܸܣܠܘܼܟ ܘܒܸܕ ܗܵܘܹܐ ܩܵܬܘܼܟ ܪܹܓܵܐ ܡܲܨܝܸܬܵܢܵܐ ܘܫܵܡܥܵܢܵܐ. ܐ݇ܡܸܪܹܗ ܩܵܬܘܼܗܝ ܐܲܪܝܵܐ ܥܒ݂ܘܿܕ ܐܲܝܟ ܕܒܵܣܡܵܐ ܠܘܼܟ. ܘܐ݇ܙܸܠܹܗ ܕܡܸܢܵܐ ܠܟܸܣ ܬܵܘܪܵܐ ܘܐ݇ܡܸܪܹܗ ܩܵܬܘܼܗܝ ܕܠܵܐ ܐܲܢܟܲܪܬܵܐ ܘܙܕ݂ܘܼܥܬܵܐ: ܐܲܪܝܵܐ ܩܵܡ ܫܲܕܸܪܝܼ ܠܟܸܣܠܘܼܟ ܕܠܲܒܠܸܢܘܼܟ ܠܟܸܣܠܹܗ ܘܩܵܡ ܦܲܩܸܕܠܝܼ ܕܐܸܢ ܐܵܬܹܝܠ ܓ̰ܲܠܕܹܐ ܠܟܸܣܠܹܗ ܒܕܒ݂ܵܩܬܵܐ ܕܢܵܬܵܐ: ܠܹܐ ܗܵܘܹܐ ܠܘܼܟ ܚܲܡ ܥܲܠ ܓܢܵܗܵܐ ܕܥܒܸܕܠܘܼܟ. ܒܦܝܵܫܬܘܼܟ ܪܸܚܩܵܐ ܡܸܢܹܗ. ܘܡܲܫܡܲܪܬܘܼܟ ܕܡ̣ܢ ܬܦܵܩܬܵܐ ܕܒܝܹܗ. ܘܐܸܢ ܥܘܼܪܩܸܠܘܼܟ ܘܦܸܫܠܘܼܟ ܡ̣ܢ ܠܹܐ ܬܵܝܵܐ ܒܸܕ ܕܵܝܪܹܢ ܘܒܸܕ ܡܲܕܥܸܢܹܗ. ܐ݇ܡܸܪܹܗ ܩܵܬܘܼܗܝ ܫܲܬܪܵܒܵܐ: ܡܲܢ ܝܼܠܹܗ ܐܵܗܵܐ ܐܲܪܝܵܐ ܕܩܵܡ ܫܲܕܸܪܘܼܟ ܠܟܸܣܠܝܼ: ܘܐܲܝܟܵܐ ܝܠܹܗ: ܡܘܼܕ ܬܵܗܵܠ ܝܼܠܹܗ: ܐ݇ܡܸܪܹܗ ܩܵܬܘܼܗܝ ܕܸܡܢܵܐ: ܗܵܘ ܝܼܠܹܗ ܡܲܠܟܵܐ ܕܐܲܪ̈ܝܹܐ: ܘܕܘܼܟܬܹܗ ܦܠܵܢ ܕܘܼܟܬܵܐ ܝܠܵܗ̇: ܘܐܝܼܬ ܥܲܡܹܗ ܡ̣ܢ ܓܸܢܣܹܗ ܪܵܒܵܐ ܥܲܣܟܵܪ̈ܵܘܵܬܹܐ. ܪܓܸܕܠܹܗ ܫܲܬܪܵܒܵܐ ܡ̣ܢ ܫܸܡܵܐ ܕܐܲܪܝܵܐ ܘܕܓ̰ܵܢܵܘܵܪܹ̈ܐ ܦܵܪ̈ܘܿܛܹܐ ܘܐ݇ܡܸܪܹܗ ܠܕܸܡܢܵܐ: ܐܸܢ ܐܲܢ݇ܬ ܝܵܗ݇ܒܸܬ ܠܝܼ ܚܵܛܸܪ ܓ̰ܲܡܥܘܼܬܵܐ ܥܲܠ ܚܲܝ̈ܝܼ ܒܸܕ ܐܵܬܹܝܢ ܥܲܡܘܼܟ ܠܟܸܣܠܹܗ: ܘܕܸܡܢܵܐ ܝܗܸܒ݂ܠܹܗ ܩܵܬܹܗ ܚܵܛܸܪ ܓ̰ܲܡܥܘܼܬܵܐ. ܗܵܝܓܵܗ ܕܸܪܹܗ ܘܬܵܘܪܵܐ ܥܲܡܘܼܗܝ ܗܲܠ ܕܥܒܸܪܘܿܢ ܠܟܸܣ ܐܲܪܝܵܐ: ܬܦܸܩܠܹܗ ܐܲܪܝܵܐ ܒܬܵܘܪܵܐ ܒܒܲܣܝܼܡܘܼܬܵܐ ܘܩܵܡ ܡܝܲܩܸܪܹܗ ܘܐ݇ܡܸܪܹܗ ܩܵܬܘܼܗܝ: ܐܝܼܡܲܢ. ܐ݇ܬܹܠܘܼܟ ܠܐܵܗܵܐ ܐܲܬܪܵܐ؛ ܘܡܘܼܕܝܼ ܝܠܵܗ̇ ܣܵܒܵܒ ܕܐ݇ܬܵܝܬܘܼܟ؛ ܗܘܼܩܹܠܹܗ ܩܵܬܘܼܗܝ ܬܵܘܪܵܐ ܡܸܢܕܝܼ ܕܝܼܗ݇ܘܵܐ ܐ݇ܬܝܼܵܐ ܒܪܹܫܹܗ: ܐ݇ܡܸܪܹܗ ܐܸܠܹܗ ܐܲܪܝܵܐ ܦܘܼܫ ܬܲܒܲܥ ܥܲܠܝܼ ܘܐܵܢܵܐ ܒܸܕ ܡܝܲܩܪܸܢܘܼܟ. ܘܬܵܘܪܵܐ ܛܥܸܢܹܗ ܪܵܒܵܐ ܡܸܢܬܵܐ ܡ̣ܢ ܐܲܪܝܵܐ. ܒܵܬ݇ܪ ܗܵܕܵܐ ܡܘܼܪܸܡܠܹܗ ܐܲܪܝܵܐ. ܡܲܪܬܵܒܵܐ ܕܫܲܬܪܵܒܵܐ ܐܪܝܐ ܘܬܘܪܐ. ܝܗ ܘܪܵܒܵܐ ܩܵܡ ܡܝܲܩܸܪܹܗ ܘܟܹܐ ܐܵܬܝܵܐ ܗ݇ܘܵܐ ܚܘܿܫܝܼܘܼܗܝ ܡܸܢܹܗ. ܘܓܠܹܠܹܗ ܩܵܬܘܼܗܝ ܣܸܪ̈ܘܼܗܝ ܘܟܹܐ ܥܵܒܹܕ ܗ݇ܘܵܐ ܡܲܨܠܵܗܲܬ ܥܲܡܘܼܗܝ. ܘܝܵܘܡܵܐ ܠܝܵܘܡܵܐ ܟܹܐ ܥܲܓ̰ܸܒ ܗ݇ܘܵܐ ܒܝܼܘܼܗܝ ܐܲܪܝܵܐ ܘܚܵܕܹܐ ܗ݇ܘܵܐ ܒܝܼܘܼܗܝ ܘܟܹܐ ܩܵܪܹܐ ܗ݇ܘܵܐ ܠܹܗ ܠܟܸܣܠܹܗ ܥܲܠ ܕܗܘܹܠܹܗ ܚܲܕ ܡܸܢ ܓܘܼܒܝܘ̈ܗܝ ܘܡ̣ܢ ܐ݇ܢܵܫܘܼ̈ܗܝ ܡܝܘܼܩܪܹ̈ܐ. ܘܟܲܕ ܚܙܹܠܹܗ ܕܸܡܢܵܐ ܕܬܵܘܪܵܐ ܗܘܹܠܹܗ ܢܵܛܲܪ ܐ݇ܪ̈ܵܙܹܐ ܕܐܲܪܝܵܐ ܙܵܘܕܵܐ ܡܸܢܹܗ ܘܙܵܘܕܵܐ ܡ̣ܢ ܚܲܒ݂ܪ̈ܵܘܵܬܘܼܗܝ ܘܒܝܼܘܼܗܝ ܒܸܥܒ݂ܵܕܵܐ ܝܠܹܗ ܡܲܨܠܵܗܲܬ: ܒܘܼܚܸܠܹܗ ܒܝܼܘܼܗܝ ܒܲܚܲܠܬܵܐ ܚܲܝܠܵܢܬܵܐ ܘܡܠܹܠܹܗ ܠܸܒܹܗ ܣܸܢܝܘܼܬܵܐ. ܘܩܒܸܠܹܗ ܒܘܿܬ ܕܐܵܗܵܐ ܩܵܐ ܐܲܚܘܿܢܘܼܗܝ ܟܠܝܼܠܵܐ ܘܐ݇ܡܸܪܹܗ ܩܵܬܘܼܗܝ: ܝܵܐܪܵܒ ܠܹܐ ܝܘܸܬ ܥܲܓ̰ܘܼܒܹܐ ܝܵܐ ܐܲܚܘܿܢܝܼ ܒܒܵܨܘܿܪܘܼܬ݂ܵܐ ܕܗܵܘܢܝܼ ܘܡܘܼܕܝܼ ܥܒܸܕܠܝܼ ܒـ݂ܠܵܢܝܼ ܘܒܡܲܣܲܡܬܵܐ ܕܒܵܠܝܼ ܥܲܠ ܗ̇ܘ ܡܸܢܕܝܼ ܕܐܝܼܬ ܠܹܗ ܦܲܝܕܵܐ ܠܐܲܪܝܵܐ ܘܒܡܲܫܡܲܪܬܝܼ ܡ̣ܢ ܓܵܢܝܼ. ܕܡܘܼܝܬܹܠܝܼ ܬܵܘܪܵܐ ܠܟܸܣ ܐܲܪܝܵܐ ܘܗ݇ܘܹܐ ܠܹܗ ܙܵܘܕܵܐ ܡܸܢܝܼ؛ ܐ݇ܡܸܪܹܗ ܟܠܝܼܠܵܐ: ܐ݇ܬܹܠܹܗ ܒܪܹܫܘܼܟ ܗ̇ܘ ܡܸܢܕܝܼ ܕܐ݇ܬܹܠܹܗ ܒܪܹܫ ܥܲܢܘܵܝܵܐ. ܐ݇ܡܸܪܹܗ ܕܸܡܢܵܐ ܡܘܿܕܝ ܬܵܗܵܪ؛ ܐ݇ܡܸܪܹܗ ܟܠܝܼܠܵܐ: ܟܹܐ ܬܵܢܝܼ ܕܚܲܕ ܥܲܢܘܵܝܵܐ ܦܸܫܠܹܗ ܝܗܝܼܒ݂ܵܐ ܩܵܬܘܼܗܝ ܡ̣ܢ ܡܲܠܟܵܐ ܚܲܕ ܠܒ݂ܘܼܫܵܐ ܪܹܫܵܝܵܐ: ܘܚܙܹܠܹܗ ܚܲܕ ܓܹܢܵܒ݂ܵܐ ܘܥܲܝܢܘܼܗܝ ܢܦܸܠܵܗ̇ ܥܲܠܘܼܗܝ: ܘܐ݇ܬܹܠܹܗ ܠܟܸܣ ܥܲܢܘܵܝܵܐ ܘܐ݇ܡܸܪܹܗ ܩܵܬܘܼܗܝ ܒܵܥܹܝܢ ܕܗܵܘܹܝܢ ܠܟܸܣܠܘܼܟ ܘܝܵܠܦܹܢ ܡܸܢܘܼܟ ܡܲܪܕܘܼܬܵܐ. ܥܲܢܘܵܝܵܐ ܗ݇ܘܹܠܹܗ ܪܵܐܙܝܼ ܘܚܲܕ ܕܵܪܝܵܐ ܥܕܵܢܵܐ ܦܸܫܠܹܗ ܠܟܸܣܠܹܗ ܘܟܹܐ ܥܵܒܹܕ ܗ݇ܘܵܐ ܠܹܗ ܚܸܠܡܲܬ ܗܲܠ ܕܡܘܼܫܟ̰ܸܚܠܹܗ ܦܘܼܪܣܲܬ ܘܓܢܸܒ݂ܠܹܗ ܠܗ̇ܘ ܠܒ݂ܘܼܫܵܐ ܘܐ݇ܙܸܠܹܗ. ܝܕܸܥܠܹܗ ܥܲܢܘܵܝܵܐ ܕܚܲܒ݂ܪܘܼܗܝ ܓܢܝܼܒ݂ܘܼܗܝ ܗ݇ܘܵܐ ܘܐ݇ܙܸܠܹܗ ܒܵܬ݇ܪܹܗ ܠܚܕܵܐ ܡ̣ܢ ܡܕܝܼܢܵܬܹ̈ܐ: ܘܬܦܸܩܠܹܗ ܒܐܘܼܪܚܹܗ ܒܬܪܹܝܢ ܥܸܪ̈ܒܹܐ ܕܒܲܪܵܐ ܒܸܡܚܵܝܵܐ ܕܸܩܪܹ̈ܐ ܠܚܕܵܕܹ̈ܐ ܘܕܸܡܵܝ ܒܸܓ̰ܪܵܝܵܐ ܠܐܲܪܥܵܐ. ܘܗܵܐ ܚܲܕ ܬܲܥܠܵܐ ܐ݇ܬܹܠܹܗ ܘܫܘܼܪܹܠܹܗ ܠܸܠܟܵܚܵܐ ܕܸܡܵܐ ܘܟܲܕ ܝܘ ܦܣܘܩܐ. ܐ. ܗ̇ܘ ܒܸܠܩܵܝܵܐ ܗ݇ܘܵܐ ܕܸܡܵܐ ܬܦܸܩܠܘܿܢ ܒܝܼܘܼܗܝ ܐܵܢܝܼ ܬܪܹܝܢ ܝܲܥܠܹ̈ܐ ܒܡܚܵܝܬܵܐ ܕܕܸܩܪܵܝ ܘܩܵܡ ܩܵܛܠܝܼܠܹܗ: ܘܥܒܸܪܹܗ ܥܲܢܘܵܝܵܐ ܠܵܗ̇ܝ ܡܕܝܼܢ݇ܬܵܐ ܘܠܵܐ ܡܘܼܫܟ̰ܸܚܠܹܗ ܓܵܘܘܼܗ̇ ܕܘܼܟܬܵܐ ܕܫܪܵܝܬܵܐ ܐܸܠܵܐ ܒܲܝܬܵܐ ܕܚܕܵܐ ܒܲܟ݂ܬܵܐ ܘܗܘܹܠܹܗ ܐܵܪܚܵܗ̇ ܘܫܪܹܠܹܗ ܠܟܸܣܠܵܗ̇. ܗ̇ܝ ܒܲܟ݂ܬܵܐ ܚܙܝܼܬܵܐ ܗ݇ܘܵܐ ܬܵܕܵܪܵܟ ܒܗ̇ܘ ܠܲܝܠܹܐ ܠܸܩܛܵܠܵܐ ܠܚܲܕ ܐ݇ܢܵܫܵܐ ܕܟܹܐ ܐܵܬܹܐ ܗ݇ܘܵܐ ܥܲܠ ܓܲܒ݂ܪܵܗ̇. ܘܐ݇ܬܹܠܹܗ ܗ̇ܘ ܐ݇ܢܵܫܵܐ ܐܲܝܟ ܕܐܝܼܬ ܗ݇ܘܵܐ ܠܹܗ ܥܵܕܲܬ ܘܩܵܡ ܡܲܫܬܝܼܵܐ ܠܹܗ ܚܲܡܪܵܐ ܗܲܠ ܕܪܘܹܠܹܗ ܘܕܡܸܟ݂ܠܹܗ ܒܓܹܒܵܐ ܕܡܵܪܹܐ ܕܒܲܝܬܵܐ ܘܟܲܕ ܛܒܸܥܠܘܿܢ ܒܫܹܢ݇ܬܵܐ ܫܩܸܠܵܗ̇ ܣܲܡܵܐ ܕܡܘܼܬܲܒ݂ܬܵܐ ܗ݇ܘܵܐ ܓܵܘ ܙܵܠܵܐ ܕܢܵܦܚܵܐ ܗ݇ܘܵܐ ܠܹܗ ܒܦܘܼܡܵܐ ܕܗ̇ܘ ܐ݇ܢܵܫܵܐ: ܘܟܲܕ ܒܥܹܠܵܗ̇ ܕܢܵܦܚܵܐ ܗ݇ܘܵܐ ܠܹܗ ܦܠܹܛܠܹܗ ܢܵܦܵܣ ܡ̣ܢ ܦܘܼܡܵܐ ܕܗ̇ܘ ܐ݇ܢܵܫܵܐ ܘܡܘܼܕܹܪܹܗ ܠܣܲܡܵܐ ܓܵܘ ܒܵܠܘܿܥܵܐ ܕܗ̇ܝ ܒܲܟ݂ܬܵܐ ܘܢܦܸܠܵܗ̇ ܘܡܸܬܠܵܗ̇. ܘܚܙܹܠܹܗ ܘܫܡܸܥܠܹܗ ܗ̇ܘ ܥܲܢܘܵܝܵܐ ܠܟܠܵܝ ܐܲܢܹܐ. ܘܟܲܕ ܚܙܹܠܹܗ ܐܲܢܹܐ ܡܸܢܕܝܵܢܹ̈ܐ ܦܠܸܛܠܹܗ ܕܡܲܫܟ̰ܸܚ ܗ݇ܘܵܐ ܠܹܗ ܚܕܵܐ ܕܘܼܟܬܵܐ ܐ݇ܚܹܪܵܬܵܐ: ܘܦܸܫܠܹܗ ܐܵܪܚܵܐ ܩܵܐ ܚܲܕ ܒܲܫܡܵܚܟ̰ܝܼ. ܘܡܘܼܬܝܹܠܹܗ ܠܟܸܣ ܒܲܟ݂ܬܹܗ ܘܐ݇ܡܸܪܹܗ ܐܸܠܵܗܵܐ: ܡܲܣܸܡܝ ܒܵܠܵܐ ܥܲܠ ܐܵܗܵܐ ܥܲܢܘܵܝܵܐ ܘܡܝܲܩܸܪܹܗ ܘܥܒ݂ܘܿܕܝ ܠܹܗ ܩܘܼܠܘܼܓ݂. ܣܵܒܵܒ ܕܐܵܢܵܐ ܚܲܕ ܕܵܘܣܬܝܼ ܩܸܪܝܝܼ ܝܠܹܗ ܐܵܪܚܵܐ: ܘܐ݇ܙܸܠܹܗ. ܐܝܼܬ ܗ݇ܘܵܐ ܕܵܘܣܬܘܼܬܵܐ ܒܹܝܠ ܕܐܵܗܵܐ ܒܲܟ݂ܬܵܐ ܘܒܲܟ݂ܬܵܐ ܕܕܲܠܵܓ. ܘܫܘܼܕܸܪܵܗ̇ ܒܲܟ݂ܬܵܐ ܕܒܲܫܡܵܚܟ̰ܝܼ ܟܸܣ ܒܲܟ݂ܬܵܐ ܕܕܲܠܵܓ ܘܩܸܪ݇ܝܵܐ ܠܵܗ̇ ܕܐܵܬܝܵܐ ܗ݇ܘܵܐ ܠܟܸܣܠܵܗ̇. ܘܡܘܼܕܸܥܵܐ ܠܵܗ̇ ܕܒܢܲܦ̮ܘܼܗ̇ ܝܠܵܗ̇: ܘܐ݇ܡܸܪܵܗ̇ ܓܲܒ݂ܪܝܼ ܐ݇ܙܝܼܠܵܐ ܝܠܹܗ ܠܩܵܘܢܵܓ݂ܠܸܓ݂ ܕܕܵܘܣܬܘܼܗܝ: ܠܹܐ ܕܵܐܹܪ ܐܸܠܵܐ ܪܵܘܵܝܵܐ: ܒܲܣ ܬܵܐ ܥܵܒ݂ܕܲܚ ܨܵܘܗܒܲܬ ܘܗܲܩܲܚ ܡܵܣܵܠܹ̈ܐ ܘܡܲܥܒܸܪܲܚ ܠܐܵܗܵܐ ܠܲܝܠܹܐ ܒܠܲܙܲܬ. ܒܵܬ݇ܪ ܗܵܕܵܐ ܒܠܸܓܠܵܗ̇ ܗܵܝ ܒܲܟ݂ܬܵܐ ܠܗܲܡܙܘܼܡܹܐ ܥܲܠ ܬܵܗܵܪ ܕܬܲܓܒ̇ܪܬܵܐ ܕܫܘܼܓ݂ܠܵܐ ܕܒܲܝܬܵܐ ܘܗ݇ܘܹܠܵܗ̇ ܦܸܟܝܼܪܘܼܗ̇ ܠܟܸܣ ܗ̇ܝ ܒܲܟ݂ܬܵܐ ܚܲܒܲܪܬܵܗ̇ ܘܠܵܐ ܥܒܸܕܠܵܗ̇ ܗܵܙܹܪ ܚܲܕܪܲܡܫܵܐ. ܘܐ݇ܬܹܠܹܗ ܒܲܫܡܵܚܟ̰ܝܼ ܪܵܘܵܝܵܐ ܘܛܠܸܒܠܹܗ ܡܹܐܟ݂ܘܼܠܬܵܐ ܐܪܝܐ ܘܬܘܪܐ. ܝܙ ܘܠܵܐ ܡܘܼܬܸܒ݂ܠܵܗ̇ ܩܵܕ݇ܡܘܼܗܝ. ܟܪܸܒܠܹܗ ܪܵܒܵܐ ܘܡܸܚܝܵܐ ܠܹܗ ܒܩܸܫܝܘܼܬܵܐ ܘܐ݇ܣܝܼܪܵܐ ܠܹܗ ܥܲܠ ܐ݇ܣܛܘܿܢܵܐ ܕܒܲܝܬܵܐ ܘܐ݇ܙܸܠܹܗ ܕܡܸܟ݂ܠܹܗ ܗܵܘܢܹܗ ܠܵܐ ܒܪܹܫܹܗ. ܒܵܬ݇ܪ ܚܕܵܐ ܣܵܥܲܬ ܐ݇ܬܹܠܵܗ̇ ܒܲܟ݂ܬܵܐ ܕܕܲܠܵܓ ܐܲܝܟ ܩܵܘܠܵܐ ܕܐܝܼܬ ܗ݇ܘܵܐ ܒܹܝܠܵܝ ܘܐ݇ܡܸܪܵܗ̇ ܠܒܲܟ݂ܬܵܐ ܕܒܲܫܡܵܚܟ̰ܝܼ ܡܘܼܕܝܼ ܦܲܩܘܼܕܹܐ ܝܘܲܬܝ: ܐ݇ܡܸܪܵܗ̇ ܩܵܬܘܼܗ̇ ܐܸܢ ܒܵܣܡܵܐ ܠܵܟ݂ܝ ܬܵܐ ܫܪܝܼܠܝܼ: ܘܐܵܢܵܐ ܐܵܣܪܵܢܵܟ݂ܝ ܒܕܘܼܟܬܝܼ ܗܲܠ ܕܐܵܙܵܠ݇ܢ ܠܚܲܕ ܫܘܼܓ݂ܠܵܐ ܕܐܝܼܬ ܠܝܼ ܘܒܸܕ ܕܵܝܪܵܢ ܓ̰ܲܠܕܹܐ. ܘܗܘܹܠܵܗ̇ ܪܵܙܝܼ ܒܐܵܗܵܐ ܒܲܟ݂ܬܵܐ ܕܕܲܠܵܓ ܘܫܸܪܝܵܐ ܠܵܗ̇ ܘܐ݇ܙܸܠܵܗ̇ ܗܵܝ ܠܫܘܼܓ݂ܠܘܼܗ̇ ܘܐ݇ܣܝܼܪܵܐ ܠܵܗ̇ ܓܵܢܵܗ̇ ܒܕܘܼܟܬܵܗ̇. ܘܪܥܸܫܠܹܗ ܒܲܫܡܵܚܟ̰ܝܼ ܡ̣ܢ ܩܵܕ݇ܡ ܕܕܵܝܪܵܐ ܗ݇ܘܵܐ ܒܲܟ݂ܬܹܗ ܘܩܸܪܝܵܐ ܠܹܗ ܒܫܸܡܵܗ̇: ܘܠܵܐ ܩܵܡ ܓ̰ܲܘܸܒܵܐ ܠܹܗ ܒܲܟ݂ܬܵܐ ܕܕܲܠܵܓ: ܡ̣ܢ ܣܵܒܵܒ ܕܸܙܕܸܥܠܵܗ̇ ܡ̣ܢ ܪܸܣܘܵܟ̰ܝܼܘܼܬܘܼܗ̇ ܕܠܵܐ ܥܲܓ̰ܸܒ ܗ݇ܘܵܐ ܒܩܵܠܘܼܗ̇. ܡܸܕܪܹܐ ܩܸܪܝܵܐ ܠܹܗ ܓܵܗܵܐ ܕܬܲܪܬܹܝܢ ܘܠܵܐ ܩܵܡ ܓ̰ܲܘܸܒܵܐ ܠܹܗ: ܟ̰ܸܡ ܟܪܸܒܠܹܗ ܘܩܸܡܠܹܗ ܠܓܵܢܘܼܗ̇ ܘܣܟܝܼܢܬܵܐ ܒܐܝܼܕܹܗ ܘܩܛܸܥܠܹܗ ܢܵܚܝܼܪܘܼܗ̇ ܘܐ݇ܡܸܪܹܗ ܫܩܘܿܠܝ ܘܫܲܕܸܪܹܗ ܦܝܼܫܟܵܫ ܩܵܐ ܕܵܘܣܬܵܟ݂ܝ. ܘܗ̇ܘ ܒܸܚܫܵܒ݂ܵܐ ܗ݇ܘܵܐ ܕܒܲܟ݂ܬܘܼܗܝ ܝܠܵܗ̇. ܒܵܬ݇ܪ ܗܵܕܵܐ ܐ݇ܬܹܠܵܗ ܒܲܟ݂ܬܵܐ ܕܒܲܫܡܵܚܟ̰ܝܼ ܘܚܙܸܐ ܠܵܗ̇ ܠܡܸܢܕܝܼ ܕܝܼܗ݇ܘܵܐ ܥܒ݂ܝܼܕܵܐ ܓܲܒ݂ܪܘܼܗ̇ ܒܒܲܟ݂ܬܵܐ ܕܕܲܠܵܓ ܘܪܵܒܵܐ ܦܫܸܡܠܵܗ̇. ܫܸܪܝܵܐ ܠܵܗ̇ ܘܐ݇ܙܸܠܵܗ̇ ܠܒܲܝܬܘܼܗ̇ ܢܵܚܝܼܪܘܼܗ̇ ܦܪܝܼܡܵܐ. ܫܡܸܥܠܹܗ ܘܚܙܹܠܹܗ ܠܟܠܵܝ ܐܲܢܹܐ ܗܵܘ ܥܲܢܘܵܝܵܐ. ܗܵܝܓܵܗ̇ ܫܘܼܪܹܠܵܗ̇ ܒܲܟ݂ܬܵܐ ܕܒܲܫܡܵܚܟ̰ܝܼ ܠܸܠܝܵܛܵܐ ܘܨܲܥܘܼܪܹܐ ܠܓܲܒ݂ܪܵܗ̇ ܕܥܒܸܕܠܹܗ ܙܘܼܠܘܼܡ ܥܲܠܘܼܗ̇. ܒܵܬ݇ܪ ܗܵܟ݂ܵܐ ܡܘܼܪܸܡܠܵܗ̇ ܩܵܠܘܼܗ̇ ܠܟܸܣ ܓܲܒ݂ܪܘܼܗ̇ ܘܐ݇ܡܸܪܵܗ̇: ܝܵܐ ܢܵܐܗܵܩ ܘܙܵܠܹܩ ܩܘܼܡ݇ ܚܙܝܼ ܡܘܼܕܝܼ ܥܒܸܕܠܘܼܟ ܐܲܢ݇ܬ ܒܝܼܝܼ ܘܡܘܼܕܝܼ ܥܒܸܕܠܹܗ ܒܝܼܝܼ ܐܲܠܵܗܵܐ: ܕܵܐܟ݂ܝܼ ܪܚܸܡܠܹܗ ܥܲܠܝܼ ܘܡܘܼܕܸܪܹܗ ܢܵܚܝܼܪܝܼ ܨܲܓ݂ ܐܲܝܟ ܕܝܼܗ݇ܘܵܐ. ܩܸܡܠܹܗ ܘܛܘܼܦܹܠܹܗ ܫܪܵܓ݂ܵܐ ܘܚܙܹܠܹܗ ܘܗܵܐ ܢܵܚܝܼܪܵܐ ܕܒܲܟ݂ܬܹܗ ܨܲܓ݂. ܛܠܸܒܠܹܗ ܡܸܢܘܼܗ̇ ܡܲܚܠܵܝܬܵܐ ܘܦܫܸܡܠܹܗ ܥܲܠ ܓܢܵܗܘܼܗܝ ܘܛܠܸܒܠܹܗ ܫܘܼܒ݂ܩܵܢܵܐ ܡ̣ܢ ܡܵܪܝܵܐ. ܘܒܲܟ݂ܬܵܐ ܕܕܲܠܵܓ ܟܲܕ ܡܛܹܠܵܗ̇ ܝܚ ܦܣܘܩܐ. ܐ. ܠܒܲܝܬܵܗ̇ ܬܘܼܚܡܸܢܵܗ̇ ܡܘܼܕܝܼ ܡܵܗܵܢܵܐ ܕܵܒ݂ܩܵܐ ܠܟܸܣ ܓܲܒ݂ܪܘܼܗ̇ ܘܐ݇ܢܵܫܘܼ̈ܗ̇ ܒܘܿܬ ܦܪܵܡܬܵܐ ܕܢܵܚܝܼܪܘܼܗ̇ ܘܦܲܠܲܛܬܵܐ ܕܫܸܟ ܡ̣ܢ ܚܝܼܵܠܵܝ. ܟܲܕ ܗ݇ܘܹܠܵܗ̇ ܥܕܵܢܵܐ ܕܡܗܘܿܪܹܫܵܐ ܪܥܸܫܠܹܗ ܕܲܠܵܓ ܘܐ݇ܡܸܪܹܗ ܠܒܲܟ݂ܬܘܼܗܝ ܡܲܝܬܝܼ ܠܗ݇ܘܿܢ ܟܠܵܝ ܗܲܓ̰ܲܬܝܼ̈: ܗ̇ܝ ܐܲܚܟ̰ܝܼ ܡܘܼܬܝܵܐ ܠܵܗ̇ ܡܲܓܪܵܥܬܵܐ: ܘܬܸܢܝܵܐ ܠܹܗ ܠܗܹܡܸܙܵܡܢ ܘܟܪܸܒܹܗ ܘܟ̰ܘܼܡܟ̰ܸܡܵܐ ܠܹܗ ܡܲܓܪܵܥܬܵܐ ܒܝܼܘܼܗ̇: ܗ̇ܝ ܪܘܼܦܝܵܐ ܠܵܗ̇ ܓܵܢܘܼܗ̇ ܠܐܲܪܥܵܐ ܘܡܘܼܩܘܸܚܠܵܗ̇ ܘܘܼܠܘܸܠܵܗ̇ ܐܲܝ ܢܵܚܝܼܪܝܼ: ܐܲܝ ܢܵܚܝܼܕ̇ܝܼ ܕܪܹܠܵܗ̇ ܗܵܘܵܪ ܗܲܠ ܕܐ݇ܬܹܠܘܿܢ ܐ݇ܢܵܫܘܼ̈ܗ̇ ܘܫܒ݂ܵܒ݂ܘܼ̈ܗ̇ ܘܚܸܙܝܵܐ ܠܗ݇ܘܿܢ ܗܵܕܟ݂ܵܐ ܘܕܒܸܩܠܘܿܢ ܠܕܲܠܵܓ ܘܠܘܼܒܸܠܘܿܢ ܠܟܸܣ ܕܲܝܵܢܵܐ: ܘܒܘܼܩܸܪܹܗ ܕܲܝܵܢܵܐ ܩܵܡܘܼܕܝܼ ܦܪܸܡܠܘܼܟ ܢܵܚܝܼܪܵܐ ܕܒܲܟ݂ܬܘܼܟ: ܘܠܵܐ ܡܨܹܠܹܗ ܕܝܵܗܒܸܠ ܗ݇ܘܵܐ ܓ̰ܘܼܘܵܒ: ܘܦܘܼܩܸܕܠܹܗ ܕܲܝܵܢܵܐ ܕܦܵܐܹܫ ܝܗܝܼܒ݂ܵܐ ܬܲܢܒܵܐ ܐܸܠܹܗ. ܘܟܲܕ ܒܥܸܠܘܿܢ ܠܝܲܗ݇ܒ݂ܘܼܗܝ ܬܲܢܒܵܐ: ܐ݇ܬܹܠܹܗ ܥܲܢܘܵܝܵܐ ܘܩܘܼܪܒܸܢܹܗ ܠܟܸܣ ܕܲܝܵܢܵܐ ܘܐ݇ܡܸܪܹܗ ܩܵܬܘܼܗܝ: ܝܵܐ ܕܲܝ̇ܢܵܐ ܠܵܐ ܚܵܠܛܹܬ ܒܐܵܗܵܐ ܫܘܼܠܵܐ: ܠܹܐ ܝܢܵܐ ܓܹܢܵܒܹ̈ܐ ܓܢܝܼܒ݂ܘܼܗܝ ܡܸܢܕܝܼܝܼ: ܘܠܵܐ ܥܸܪ̈ܒܹܐ ܕܒܲܪܵܐ ܩܛܝܼܠܘܼܗܝ ܝܢܵܐ ܬܲܥܠܵܐ ܘܠܵܐ ܣܲܡܵܐ ܩܛܝܼܠܵܐ ܝܠܹܗ ܠܗ̇ܝ ܒܲܟ݂ܬܵܐ ܒܝܼܫܬܵܐ ܘܠܵܐ ܕܲܠܵܓ ܦܪܝܼܡܵܐ ܝܠܹܗ ܢܵܚܝܼܪܵܐ ܕܒܲܟ݂ܬܹܗ: ܐܸܠܵܐ ܐܲܚܢܲܢ ܥܒ݂ܝܼܕܵܝܠܲܢ ܐܲܢܹܐ ܡܸܢܕܝܵܢܹ̈ܐ ܒܓܵܢܲܢ. ܘܒܘܼܩܸܪܹܗ ܕܲܝܵܢܵܐ ܦܘܼܫܵܩܵܐ ܕܐܲܢܹܐ ܗܹܡܸܙܡܵܢܹ̈ܐ: ܘܬܘܼܢܝܵܝܠܹܗ ܟܠܵܝ: ܘܦܘܼܩܸܕܠܹܗ ܕܥܵܒ݂ܕܝܼܠܹܗ ܡܘܼܪܵܚܵܨ ܕܲܠܵܓ. ܐ݇ܡܸܪܹܗ ܕܸܡܢܵܐ ܫܡܸܥܠܝܼ ܐܵܗܵܐ ܡܵܣܵܠܵܐ ܘܒܸܕܡܵܝܵܐ ܝܠܹܗ ܠܫܘܼܓ݂ܠܝܼ: ܘܡܸܓ̰ܸܕ ܐܵܢܵܐ ܒܓܵܢܝܼ ܡܘܼܚܪܸܒ݂ܠܝܼ ܫܘܼܓ݂ܠܵܐ ܕܓܵܢܝܼ ܐܝܼܢܵܐ ܡܘܼܕܝܼ ܥܵܒ݂ܕܸܢ: ܡܘܼܕܝܼ ܦܲܢܕ ܡܲܦܠܸܚܸܢ؛ ܐ݇ܡܸܪܹܗ ܟܠܝܼܠܵܐ ܡܲܕܸܥ ܠܝܼ ܚܘܼܫܵܒ݂ܘܼܟ ܘܡܘܼܕܝܼ ܒܵܥܹܝܬ ܕܥܵܒ݂ܕܸܬ: ܐ݇ܡܸܪܹܗ ܕܸܡܢܵܐ: ܐܵܢܵܐ ܡ̣ܢ ܐܵܕܝܼܵܐ ܠܒܵܬ݇ܪ ܠܹܐ ܝܘܸܢ ܒܸܚܫܵܒ݂ܵܐ ܕܙܵܐܹܕ ܐܝܼܩܵܪܝܼ ܠܟܸܣ ܐܲܪܝܵܐ. ܐܸܠܵܐ ܡܲܛܠܵܒܝܼ ܐܵܗܵܐ ܝܠܵܗ̇ ܕܕܵܝܪܸܢ ܐܲܝܟ ܕܝܼܘܸܢ ܗ݇ܘܵܐ. ܣܵܒܵܒ ܕܐܝܼܬ ܐܲܟ݂ܵܐ ܬܠܵܬܵܐ ܡܸܢܕܝܵܢܹ̈ܐ ܕܘܵܓ̰ܹܒ ܝܼܠܵܗ̇ ܠܚܲܟܝܼܡܵܐ ܕܬܲܚܡ̣ܢ ܥܲܠܵܝ ܘܡܲܫܟ̰ܸܚ ܐܪܝܐ ܘܬܘܪܐ. ܝܛ ܐܘܼܪܚܵܐ ܕܡܵܛܹܐ ܥܲܠܵܝ ܒܥܵܡܵܠܘܼ̈ܗܝ ܝܵܥܢܹܐ ܕܬܲܚܡܸܢ ܥܲܠ ܙܝܵܢܵܐ ܘܥܲܠ ܚܲܝܪ ܕܥܒܸܪܘܿܢ ܡܸܢܹܗ: ܝܵܥܢܹܐ ܕܗܵܘܹܐ ܗܘܼܫܝܵܪ ܡܸܢ ܙܝܵܢܵܐ ܕܡܛܹܠܹܗ ܥܲܠܘܼܗܝ ܒܕܲܥܒܲܪ ܕܠܵܐ ܕܵܐܹܪ ܠܗ̇ܘ ܙܝܵܢܵܐ ܘܒܵܬ݇ܪ ܗܵܕܵܐ ܐܵܙܹܠ ܒܵܬ݇ܪ ܗ̇ܘ ܩܵܙܲܢܓ̰ ܕܦܠܸܛܠܹܗ ܡ̣ܢ ܐܝܼܕܹܗ ܘܡܵܚܹܐ ܚܲܝܠܵܐ ܕܡܸܕܪܹܐ ܩܵܢܹܐ ܠܹܗ ܘܡܸܢܕܪܹܫ ܬܲܚܡ̣ܢ ܥܲܠ ܚܵܝܪܹ̈ܐ ܘܙܵܪ̈ܵܪܹܐ ܕܙܲܒ݂ܢܵܐ ܕܩܵܐܹܡ ܘܟܵܠܹܐ ܥܲܠ ܗ̇ܘ ܡܸܢܕܝܼ ܕܐܝܼܬ ܒܝܹܗ ܚܵܝܪ ܘܥܵܪܹܩ ܡܸܢ ܗ̇ܘ ܡܸܢܕܝܼ ܕܐܝܼܬ ܒܝܹܗ ܙܵܪܵܪ. ܘܡܸܕܪܹܐ ܬܲܚܡ̣ܢ ܥܲܠ ܛܵܒ݂ܬܵܐ ܕܝܼܠܹܗ ܒܸܣܒܵܪܵܐ ܥܲܠܘܼܗ̇ ܘܥܲܠ ܙܵܪܵܪ ܕܒܸܙܕܵܥܵܐ ܝܠܹܗ ܡܸܢܘܼܗܝ ܒܕܲܥܬܵܝܼܕ: ܕܡܵܛܹܐ ܠܗ̇ܘ ܡܸܢܕܝܼ ܕܒܸܣܒܵܪܵܐ ܝܠܹܗ ܥܲܠܘܼܗܝ ܘܦܲܪܬܹܟ ܡ̣ܢ ܗܵܘ ܡܸܢܕܝܼ ܕܒܸܙܕܵܥܵܐ ܝܠܹܗ ܡܸܢܹܗ ܒܥܵܡܵܠܘܼ̈ܗܝ. ܘܐܵܢܵܐ ܟܡܵܐ ܕܬܲܚܡܘܼܢܹܐ ܝܘܸܢ ܒܗ̇ܘ ܡܸܢܕܝܼ ܕܒ݂ܝܼܘܼܗܝ ܒܸܚܫܵܒ݂ܵܐ ܝܸܘܢ ܕܒܸܕ ܕܵܐܹܪ ܕܵܪܵܓ̰ܝܼ ܘܗ̇ܘ ܡܸܢܕܝܼ ܕܩܸܢܝܵܐ ܝܘܸܢ ܗ݇ܘܵܐ ܠܹܐ ܝܘܸܢ ܡܫܲܟ̰ܘܼܚܹܐ ܐܘܼܪܚܵܐ ܐ݇ܚܹܪ݇ܬܵܐ ܘܠܵܐ ܟ̰ܵܪܵܐ ܐ݇ܚܹܪ݇ܢܵܐ ܐܸܠܵܐ ܕܡܲܦܠܸܚܸܢ ܟܠ ܦܲܢܕܹ̈ܐ ܗܲܠ ܕܥܵܒ݂ܕܸܢܹܗ ܪܲܕ ܡ̣ܢ ܐܵܗܵܐ ܕܘܼܢܝܹܐ ܐܵܗܵܐ ܐܵܟܹܠ ܓܸܠܵܐ. ܡܣܵܒܵܒ ܐܸܢ ܪܲܕ ܗ݇ܘܹܐ ܠܹܗ ܡ̣ܢ ܐܲܪܝܵܐ ܒܸܕ ܕܵܐܹܪ ܥܲܠܝܼ ܐܝܼܩܵܪܝܼ ܘܒܲܠܟܵܐ ܛܵܒ݂ܬܵܐ ܝܠܵܗ̇ ܐܵܗܵܐ ܠܐܲܪܝܵܐ: ܒܗ̇ܝ ܕܩܘܼܪܒܵܝܘܼܬܵܐ ܙܵܘܕܵܢܬܵܐ ܕܬܵܘܪܵܐ ܠܟܸܣܠܹܗ ܒܸܕ ܡܲܒܨܪܵܐ ܠܹܗ ܘܒܸܕ ܡܵܚܝܵܐ ܙܵܪܵܪ ܠܫܘܼܓ݂ܠܘܼ̈ܗܝ. ܐ݇ܡܸܪܹܗ ܟܠܝܼܠܵܐ ܠܹܐ ܝܘܸܢ ܒܸܚܙܵܝܵܐ ܕܐܝܼܬ ܡܘܼܡܵܐ ܝܵܐ ܒܝܼܫܬܵܐ ܥܲܠ ܐܲܪܝܵܐ ܒܪܸܥܝܵܢܵܐ ܕܐܝܼܬ ܠܹܗ ܘܒܩܘܼܪܒܵܝܘܼܬܵܐ ܕܬܵܘܪܵܐ ܐܸܠܹܗ ܘܒܕܵܘܣܬܘܼܬܵܐ ܕܐܝܼܬ ܠܹܗ ܥܲܡܹܗ. ܐ݇ܡܸܪܹܗ ܕܸܡܢܵܐ: ܡܲܠܟܵܐ ܟܹܐ ܚܵܪܹܒ݂ ܘܟܹܐ ܚܵܪܒ݂ܝܼ ܫܘܼܓ݂ܠܘܼ̈ܗܝ ܒܸܫܬܵܐ ܡܸܢܕܝܵܢܹ̈ܐ: ܝܵܥܢܹܐ: ܒܓܠܝܼܙܘܼܬܵܐ ܘܒܦܸܬܢܵܐ ܘܒܫܪܝܼܚܘܼܬܵܐ ܘܒܟܲܪܒܵܐ ܘܒܲܙܒ݂ܢܵܐ ܘܒܬܲܪܣܵܝܘܼܬܵܐ. ܓܠܝܼܙܘܼܬܵܐ ܗ̇ܝ ܝܠܵܗ̇ ܕܦܵܐܹܫ ܓܠܝܼܙܵܐ ܐ݇ܢܵܫܵܐ ܡ̣ܢ ܗܲܝܸܪ̈ܵܢܹܐ ܘܝܵܗܒ݂ܵܢܹ̈ܐ ܕܢܲܨܝܼܗܲܬ ܘܡܕܲܒܪ̈ܵܢܹܐ ܡܵܪܹ̈ܐ ܙܸܡܲܬ ܘܡ̣ܢ ܝܵܗ݇ܒܲܠܬܵܐ ܕܠܸܒܵܐ ܘܡ̣ܢ ܡܗܘܼܡܢܘܼܬܵܐ. ܘܦܸܬܢܵܐ ܕܘܼܒܵܪܘܼܬܵܐ ܝܠܵܗ̇ ܘܕܸܫܡܢܵܝܘܼܬܵܐ ܘܦܠܵܫܵܐ ܒܹܝܠ ܐ݇ܢܵܫܹ̈ܐ. ܘܫܪܝܼܚܘܼܬܵܐ ܢܦܵܠܬܵܐ ܟ ܦܣܘܩܐ. ܐ. ܝܠܵܗ̇ ܒܵܬ݇ܪ ܒܲܟ݂ܬܵܬܹ̈ܐ ܘܗܲܡܙܲܡܬܵܐ ܙܵܘܕܵܢܬܵܐ ܘܛܲܥܲܠܬܵܐ ܘܫܬܵܝܬܵܐ ܘܨܲܝܕܵܐ ܘܗܵܕܟ݂ܵܐ ܡܸܢܕܝܵܢܹ̈ܐ. ܘܟܲܪܒܵܐ ܡܲܚܙܵܝܬܵܐ ܕܚܲܝܠܵܐ ܝܠܵܗ̇ ܘܡܲܪܝܲܟ݂ܬܵܐ ܕܠܸܫܵܢܵܐ ܘܦܬܵܚܬܵܐ ܕܦܘܼܡܵܐ ܠܨܲܥܪ̈ܵܝܬܹܐ ܘܠܗܹܡܸܙܡܵܢܹ̈ܐ ܠܵܐܬܩܝܼ̈ܠܹܐ ܘܦܲܫܲܛܬܵܐ ܕܐܝܼܕܵܐ ܠܸܡܚܵܝܵܐ ܕܠܵܐ ܒܘܵܓ̰ܹܒܘܼܬܵܐ. ܘܙܲܒ݂ܢܵܐ ܫܸܢܹ̈ܐ ܝܢܵܐ ܘܡܵܘܬܵܐ ܘܒܵܨܘܿܪܘܼܬܵܐ ܕܛܥܘܼܢܝܵܬܹ̈ܐ ܘܣܠܵܒܹ̈ܐ ܘܓܸܕܫܹ̈ܐ ܐ݇ܚܹܪ̈ܢܹܐ ܕܟܹܐ ܬܵܦܩܝܼ ܒܒܲܪܢܵܫܵܐ. ܘܬܲܪܣܵܝܘܼܬܵܐ ܡܲܚܙܵܝܬܵܐ ܝܠܵܗ̇ ܕܩܸܫܝܘܼܬܵܐ ܐܲܝܟܵܐ ܕܠܵܙܹܡ ܝܼܠܵܗ̇ ܒܲܣܝܼܡܘܼܬܵܐ ܘܡܲܚܙܵܝܬܵܐ ܕܒܲܣܝܼܡܘܼܬܵܐ ܐܲܝܟܵܐ ܕܠܵܙܹܡ ܝܼܠܵܗ̇ ܩܸܫܝܘܼܬܵܐ. ܘܗܵܐ ܠܸܒܹܗ ܕܐܲܪܝܵܐ ܛܸܦܝܵܐܝܠܹܗ ܒܬܵܘܪܵܐ ܬܲܡܵܡ ܘܐܵܗܵܐ ܝܠܵܗ̇ ܕܐ݇ܡܸܪܝܼ ܩܵܬܘܼܟ ܕܒܸܕ ܡܲܒܨܸܪܵܐ ܠܐܲܪܝܵܐ ܘܒܸܕ ܡܲܚܪܸܒ݂ܵܐ ܠܗ݇ܘܿܢ ܫܘܼܓ݂ܠܘܼ̈ܗܝ. ܐ݇ܡܸܪܹܗ ܟܠܝܼܠܵܐ: ܕܵܐܟ݂ܝܼ ܒܸܕ ܡܵܨܸܝܬ ܒܬܵܘܪܵܐ ܟܲܕ ܙܲܪܒܵܢܵܐ ܝܠܹܗ ܡܸܢܘܼܟ ܘܡܵܪܹܐ ܐܝܼܩܵܪܵܐ ܝܠܹܗ ܡܸܢܘܼܟ ܠܟܸܣ ܐܲܪܝܵܐ ܘܪܵܒܵܐ ܝܢܵܐ ܗܲܝܸܪ̈ܵܢܘܼܗܝ: ܐ݇ܡܸܪܹܗ ܕܸܡܢܵܐ: ܠܵܐ ܓܲܫܩܸܬ ܥܲܠ ܙܥܘܿܪܘܼܬܝܼ ܘܙܲܒܘܼܢܘܼܬܝܼ: ܡܣܵܒܵܒ ܕܫܘܼܓ݂ܠܹ̈ܐ ܠܹܐ ܝܢܵܐ ܒܡܚܝܼܠܘܼܬܵܐ ܘܒܚܲܝܠܵܐ: ܐܵܦܠܵܐ ܙܥܘܿܪܘܼܬܵܐ ܘܓܘܼܪܘܼܬܵܐ ܒܓܘܼܫܡܵܐ ܝܠܵܗ̇: ܟܡܵܐ ܓܵܗܹ̈ܐ ܚܲܕ ܐ݇ܢܵܫܵܐ ܙܥܘܿܪܵܐ ܘܡܚܝܼܠܵܐ ܡܛܹܠܹܗ ܒܦܲܢܕܘܼ̈ܗܝ ܘܒܨܸܢܥܵܬܘܼ̈ܗܝ ܘܒܗܵܘܢܹܗ ܠܗܵܘܡܸܢܕܝܼ ܕܗܘܸܐ ܠܗ݇ܘܿܢ ܥܵܓ̰ܸܙ ܒܝܹܗ ܪܵܒܵܐ ܐ݇ܢܵܫܹ̈ܐ ܚܲܝܠܵܢܹ̈ܐ: ܩܵܡܘܼ: ܠܵܐ ܫܡܝܼܥ ܠܘܼܟ ܕܚܲܕ ܩܲܪܓ݂ܵܐ ܡܚܝܼܠܵܐ ܥܒܸܕܠܹܗ ܦܲܢܕܹ̈ܐ ܥܲܠ ܬܲܢܝܼܢܵܐ ܘܩܵܡ ܩܛܸܠܹܗ: ܐ݇ܡܸܪܹܗ ܟܠܝܼܠܵܐ: ܗܲܩܝܼ ܠܝܼ ܐܵܗܵܐ ܚܲܒܪܵܐ. ܐ݇ܡܸܪܹܗ ܕܸܡܢܵܐ ܟܹܐ ܗܲܩܝܼ ܕܚܲܕ ܩܲܪܓ݂ܵܐ ܐܝܼܬ ܗ݇ܘܵܐ ܠܹܗ ܩܸܢܵܐ ܥܲܠ ܚܲܕ ܐܝܼܠܵܢܵܐ ܒܪܹܫ ܛܘܼܪܵܐ. ܘܒܩܘܼܪܒܹܗ ܐܝܼܬ ܗ݇ܘܵܐ ܒܸܙܥܵܐ ܕܚܲܕ ܬܲܢܝܼܢܵܐ ܐ݇ܟܘܿܡܵܐ: ܟܠ ܥܕܵܢܵܐ ܕܗ̇ܘ ܩܲܪܓ݂ܵܐ ܦܲܠܸܛ ܗ݇ܘܵܐ ܙܵܓܹ̈ܐ: ܐܵܬܹܐ ܗ݇ܘܵܐ ܗ̇ܘ ܬܲܢܝܼܢܵܐ ܘܒܵܠܹܥ ܗ݇ܘܵܐ ܠܗ݇ܘܿܢ ܙܵܓ݂ܘܼ̈ܗܝ. ܘܪܵܒܵܐ ܦܵܫܹܡ ܗ݇ܘܵܐ ܩܲܪܓ݂ܵܐ ܘܥܵܒܹܕ ܗ݇ܘܵܐ ܚܸܫܵܐ: ܘܩܒܸܠܹܗ ܒܘܿܬ ܐܵܗܵܐ ܠܟܸܣ ܚܲܕ ܟ̰ܲܩܵܠ ܕܵܘܣܬܹܗ ܘܐ݇ܡܸܪܹܗ ܩܵܬܹܗ: ܒܸܥܒ݂ܵܕܵܐ ܐܪܝܐ ܘܬܘܪܐ. ܟܐ ܝܘܸܢ ܡܸܢܘܼܟ ܡܲܨܠܵܗܲܬ ܒܘܿܬ ܚܲܕ ܫܘܼܓ݂ܠܵܐ ܕܒܵܥܹܝܢ ܕܥܵܒ݂ܕܸܢܹܗ. ܐ݇ܡܸܪܹܗ ܡܘܼܕܝܼ ܝܠܹܗ: ܐ݇ܡܸܪܹܗ ܩܲܪܓ݂ܵܐ: ܡܘܼܬܸܒ݂ܠܝܼ ܒܚܝܼܵܠܝܼ ܕܐܵܙܸܠ݇ܢ ܠܓܵܢܵܐ ܕܐܵܗܵܐ ܬܲܢܝܼܢܵܐ ܟܲܕ ܗܵܘܹܐ ܛܸܠܝܵܐ ܘܒܵܙܥܸܢܘܿܢ ܥܲܝܢܘܼ̈ܗܝ ܘܦܵܩܥܸܢ ܠܗ݇ܘܿܢ ܒܲܠܟܵܐ ܡܲܢܝܸܚܸܢ ܡܸܢܹܗ. ܐ݇ܡܸܪܹܗ ܟ̰ܲܩܵܠ ܠܹܐ ܝܠܵܗ̇ ܨܦܵܚ݂ ܐܵܗܵܐ ܦܲܢܕ: ܡܲܫܟ̰ܸܚܠܘܼܟ ܐܘܼܪܚܵܐ ܐ݇ܚܹܪ݇ܬܵܐ ܕܡܵܛܹܝܬ ܠܡܲܛܠܲܒܘܼܟ ܕܲܪܩܘܼܒܸܠ ܕܬܲܢܝܼܢܵܐ ܘܠܵܐ ܕܵܪܹܝܬ ܠܵܗ̇ ܓܲܢܘܼܟ ܒܩܹܘܲܢܕܹܝܢܘܿܣ ܕܡܵܘܬܵܐ: ܚܙܝܼ ܠܵܐ ܕܵܡܹܝܬ ܠܫܵܠܹܐ ܢܘܼܢܹ̈ܐ ܕܒܥܸܠܹܗ ܕܩܸܵܠ ܠܣܲܪܛܵܢܵܐ ܘܩܛܸܠܹܗ ܓܵܢܹܗ. ܐ݇ܡܸܪܹܗ ܩܲܪܓ݂ܵܐ ܗܲܩܝܼ ܠܝܼ ܐܵܗܵܐ ܚܲܒܪܵܐ. ܐ݇ܡܸܪܹܗ ܟ̰ܲܩܵܠ ܟܹܐ ܗܲܩܝܼ ܕܚܲܕ ܫܵܠܹܐ‐ܢܘܼܢܹ̈ܐ ܬܘܼܪܨܘܼܗ̇ ܗ݇ܘܵܐ ܩܸܢܹܗ ܩܘܼܪܒܵܐ ܕܚܕܵܐ ܓܵܘܠ ܡܪܲܬ ܢܘܼܢܹ̈ܐ: ܘܚܝܹܠܹܗ ܓܵܘܘܼܗ̇ ܟܡܵܐ ܕܚܝܹܠܹܗ. ܒܚܲܪܬܵܐ ܣܐܸܒ݂ܠܹܗ ܘܠܹܐ ܡܵܨܹܐ ܗ݇ܘܵܐ ܠܸܨܝܵܕܵܐ: ܘܙܘܼܪܒܸܢܹܗ ܥܲܠܘܼܗܝ ܟܸܦܢܵܐ ܘܥܲܓ̰ܲܙܬܵܐ ܚܲܝܠܵܢܬܵܐ ܘܗܘܸܐ ܠܹܗ ܚܸܫܵܢܵܐ ܘܦܫܝܼܡܵܐ ܘܬܲܚܡܘܼܢܹܐ ܕܵܐܟ݂ܝܼ ܚܵܙܹܐ ܟ̰ܵܪܵܐ ܩܵܐ ܓܵܢܹܗ. ܘܬܦܸܩܠܹܗ ܒܝܹܗ ܣܲܪܛܵܢܵܐ ܘܩܵܡ ܚܵܙܹܐ ܠܹܗ ܪܵܒܵܐ ܦܫܝܼܡܵܐ ܘܚܸܫܵܢܵܐ ܘܩܘܼܪܒܸܢܹܗ ܠܟܸܣܠܹܗ ܘܐ݇ܡܸܪܹܗ: ܩܵܡܘܼܕܝܼ ܒܸܚܙܵܝܘܼܟ ܝܼܘܸܢ ܝܵܐ ܛܲܝܪܵܐ ܗܵܕܟ݂ܵܐ ܚܸܫܵܢܵܐ ܘܕܲܪܕܵܢܵܐ: ܐ݇ܡܸܪܹܗ ܫܵܠܹܐ‐ܢܘܼܢܹ̈ܐ ܕܵܐܟ݂ܝܼ ܠܵܐ ܥܵܒ݂ܕܸܢ ܚܸܫܵܐ: ܕܗܵܐ ܟܹܐ ܚܵܝܹܝܢ ܗ݇ܘܵܐ ܡ̣ܢ ܨܲܝܕܵܐ ܕܐܝܼܬ ܐܲܟ݂ܵܐ: ܘܐܸܕܝܘܿܡ ܚܙܹܠܝܼ ܬܪܹܝܢ ܨܲܝܵܕܹ̈ܐ ܕܥܒܸܪܘܿܢ ܡܐܲܟ݂ܵܐ: ܘܐ݇ܡܸܪܹܗ ܚܲܕ ܡܸܢܵܝ ܠܚܲܒ݂ܪܹܗ: ܐܝܼܬ ܐܲܟ݂ܵܐ ܪܵܒܵܐ ܢܘܼܢܹ̈ܐ: ܠܵܐ ܨܵܝܕܲܚ ܠܗ݇ܘܿܢ ܩܲܕܡܵܝܬܵܐ: ܘܐ̇ܡܸܪܹܗ ܗ̇ܘ ܐ݇ܚܹܪ݇ܢܵܐ: ܚܙܹܠܝܼ ܒܚܕܵܐ ܕܘܼܟܬܵܐ ܐ݇ܚܹܪ݇ܬܵܐ ܢܘܼܢܹ̈ܐ ܕܙܵܘܕܵܐ ܝܢܵܐ ܡ̣ܢ ܐܲܢܹܐ: ܫܲܟܲܚ ܒܐܵܢܝܼ ܘܐܝܼܡܲܢ ܕܬܝܼܡܵܝܠܲܢ ܒܸܕ ܐܵܬܲܚ ܠܐܲܢܹܐ ܘܐܵܦ ܐܲܢܹܐ ܒܸܕ ܬܵܝܡܲܚ ܠܗ݇ܘܿܢ. ܘܚܵܛܸܪܓ̰ܲܡܥ ܝܼܘܸܢ ܕܐܝܼܡܲܢ ܕܦܘܼܪܩܵܝܠܘܿܢ ܐܵܢܝܼ ܒܸܕ ܐܵܬܝܼ ܠܐܵܗܵܐ ܓܵܘܠ ܘܒܸܕ ܨܵܝܕܝܼ ܠܟܠܡܵܐ ܕܐܝܼܬ ܓܵܘܵܗ̇. ܘܐܸܢ ܗܘܹܠܵܗ̇ ܗܵܕܟ݂ܵܐ ܐܲܠܒܲܬܵܐ ܡܛܹܠܹܗ ܡܵܘܬܝܼ ܘܫܘܼܠܵܡܵܐ ܕܚܲܝܝܼ̈. ܗܵܝܓܵܗ ܐ݇ܙܸܠܹܗ ܣܲܪܛܵܢܵܐ ܟܒ ܦܣܘܩܐ. ܐ. ܠܟܸܣ ܢܘܼܢܹ̈ܐ ܘܡܘܼܕܸܥܵܝܠܹܗ ܒܐܵܗܵܐ. ܘܐ݇ܬܹܠܘܿܢ ܠܟܸܣ ܫܵܠܹܐ‐ܢܘܼܢܹ̈ܐ ܘܥܒܸܕܠܘܿܢ ܡܲܨܠܵܗܲܬ ܥܲܡܘܼܗܝ ܘܐ݇ܡܸܪܘܿܢ ܩܵܬܘܼܗܝ: ܐ݇ܬܹܠܲܢ ܠܟܸܣܠܘܼܟ ܕܗܵܘܹܝܬ ܩܵܬܲܢ ܪܵܐܝܼܟܵܪ: ܣܵܒܵܒ ܕܗ̇ܘ ܢܵܢܵܐ ܠܹܐ ܫܵܒܹܩ ܡܲܨܠܵܗܲܬ ܐܵܦ ܕܕܸܫܡܸܢܹܗ. ܐ݇ܡܸܪܹܗ ܫܵܠܹܐ‐ ܢܘܼܢܹ̈ܐ ܗܹܐ ܚܲܝܠܝܼ ܠܹܐ ܡܵܛܹܐ ܒܗܵܕܟ݂ܵܐ ܨܲܝܵܕܹ̈ܐ ܘܠܹܐ ܝܘܸܢ ܒܝܼܕܵܥܵܐ ܟ̰ܵܪܵܐ ܐ݇ܚܹܪ݇ܢܵܐ ܕܦܲܪܬܸܟܝܼܬܘܿܢ ܡܸܢܵܝ ܐܸܠܵܐ ܕܐܵܙܠ݇ܝܼܬܘܿܢ ܠܫܵܩܝܼܬܵܐ ܕܩܘܼܪܒܵܐ ܝܠܵܗ̇ ܠܲܟ݂ܵܐ: ܘܓܵܘܵܗ̇ ܐܝܼܬ ܢܘܼܢܹ̈ܐ ܘܡܝܼܵܐ ܪܒܵܐ ܘܙܵܠܹ̈ܐ ܘܐܸܢ ܡܵܨܹܝܬܘܿܢ ܕܫܲܢܹܝܬܘܿܢ ܠܬܵܡܵܐ ܒܸܕ ܦܵܪܩܝܼܬܘܿܢ ܘܒܸܕ ܡܲܢܬܹܝܬܘܿܢ. ܘܐ̇ܡܸܪܘܿܢ ܩܵܬܹܗ: ܫܒ݂ܘܼܩ ܡܸܢܘܼܟ ܠܲܝܬ ܚܲܕ ܐ݇ܚܹܪ݇ܢܵܐ ܕܥܵܒܹܕ ܠܵܗ̇ ܥܲܡܲܢ ܐܵܗܵܐ ܛܵܒ݂ܬܵܐ. ܘܫܘܼܪܹܠܹܗ ܫܵܠܹܐ‐ܢܘܼܢܹ̈ܐ ܒܸܓܪܵܫܵܐ ܟܠܝܘܿܡ ܬܪܹܝܢ ܢܘܼܢܹ̈ܐ ܘܩܘܼܪܒܸܢܹܗ ܠܟܸܣܠܹܗ ܣܲܪܛܵܢܵܐ ܠܚܕܵܐ ܪܵܘܡܬܵܐ ܘܬܵܡܵܐ ܐܵܟܹܠ ܗ݇ܘܵܐ ܠܗ݇ܘܿܢ: ܗܲܠ ܕܐ݇ܬܹܠܹܗ ܒܚܲܕ ܡ̣ܢ ܝܵܘܡܵܢܹ̈ܐ ܠܸܫܩܵܠܵܐ ܬܪܹܝܢ ܢܘܼܢܹ̈ܐ ܘܩܘܼܪܒܸܢܹܗ ܠܟܸܣܠܹܗ ܣܲܪܛܵܢܵܐ ܘܐ݇ܡܹܪܹܗ ܐܸܠܹܗ: ܐܵܦ ܐܵܢܵܐ ܙܕܸܥܠܝܼ ܡ̣ܢ ܐܵܗܵܐ ܕܘܼܟܬܵܐ ܘܙܕܸܥܠܝܼ ܕܦܸܫܠܝܼ ܒܢܲܦ̮ܫܝܼ: ܒܲܣ ܠܲܒܸܠܝܼ ܠܗ̇ܝ ܫܵܩܝܼܬܵܐ. ܘܩܵܡ ܛܵܥܸܢܹܗ ܘܡܘܼܦܪܸܚܠܹܗ ܗܲܠ ܕܩܘܼܪܒܸܢܹܗ ܠܪܵܘܡܬܵܐ ܕܐܵܟܹܠ ܗ݇ܘܵܐ ܓܵܘܵܗ̇ ܢܘܼܢܹ̈ܐ. ܘܓܘܼܫܩܠܹܗ ܣܲܪܛܵܢܵܐ ܘܚܙܹܠܹܗ ܬܵܡܵܐ ܓܲܪ̈ܡܹܐ ܕܢܘܼܢܹ̈ܐ ܩܘܼܚܹ̈ܐ‐ܩܘܼܚܹ̈ܐ ܘܝܕܸܥܠܹܗ ܕܫܵܠܹܐ‐ܢܘܼܢܹ̈ܐ ܝܠܹܗ ܡܵܪܵܝ ܘܕܒܸܕ ܥܵܒܹܕ ܒܝܹܗ ܐܲܝܟ ܕܥܒܸܕܠܹܗ ܟܢܘܼܢܹ̈ܐ. ܘܐ݇ܡܸܪܹܗ ܠܟܸܣ ܓܵܢܹܗ: ܐܸܢ ܐ݇ܢܵܫܵܐ ܬܦܸܩܠܹܗ ܒܕܸܫܡܸܢܹܗ ܒܕܘܼܟܬܵܐ ܕܒ݂ܝܼܕܵܥܵܐ ܝܠܹܗ ܕܒܸܕ ܛܵܠܹܩ ܒܝܵܗ̇ ܐܸܢ ܦܵܠܹܫ ܘܐܸܢ ܠܵܐ ܦܵܠܹܫ: ܘܵܓ̰ܹܒ ܝܼܠܵܗ̇ ܥܲܠܘܼܗܝ ܕܦܵܠܹܫ ܒܠܸܒܵܐ ܘܒܡܲܪܕܘܼܬܵܐ ܠܦܲܪܘܼܩܹܐ ܓܵܢܹܗ. ܗܵܝܓܵܗ ܛܘܼܦܝܵܝܠܹܗ ܛܸܦ̇ܪ̈ܵܬܘܼܗܝ ܒܩܕܵܠܵܐ ܕܫܵܠܹܐ‐ܢܘܼܢܹ̈ܐ ܘܩܵܡ ܚܵܠܹܨܠܹܗ ܘܡܝܼܬܠܹܗ ܘܦܪܸܩܠܹܗ ܣܲܪܛܵܢܵܐ ܘܐ݇ܬܹܠܹܗ ܠܟܸܣ ܢܘܼܢܹ̈ܐ ܘܡܘܼܕܸܥܠܹܗ ܩܵܬܵܝ ܐܵܗܵܐ ܫܘܼܓ݂ܠܵܐ. ܘܡܘܼܬܸܠܝܼ ܐܵܗܵܐ ܡܵܣܵܠܵܐ ܕܝܵܕܥܸܬ ܕܐܝܼܬ ܦܲܢܕܹ̈ܐ ܕܟܹܐ ܛܲܠܩܝܼܠܹܗ ܥܵܒ݂ܕܵܢܵܝ. ܐܸܠܵܐ ܐܵܢܵܐ ܒܸܕ ܡܲܚܙܸܢܘܼܟ ܚܲܕ ܦܲܢܕ ܐ݇ܚܹܪ݇ܢܵܐ ܐܸܢ ܡܨܹܠܘܼܟ ܐܪܝܐ ܘܬܘܪܐ. ܟܓ ܠܬܲܡܘܼܡܘܼܗܝ ܒܸܕ ܛܵܠܹܩ ܒܝܹܗ ܬܲܢܝܼܢܵܐ ܟܲܕ ܠܹܐ ܛܲܠܩܸܬܵܗ̇ ܓܵܢܘܼܟ ܘܒܸܕ ܗܵܘܹܐ ܠܘܼܟ ܒܝܹܗ ܦܘܼܪܩܵܢܵܐ. ܘܐ݇ܡܸܪܹܗ ܩܲܪܓ݂ܵܐ ܡܘܼܕܝܼ ܝܠܹܗ: ݇ܐ݇ܡܸܪܹܗ ܟ̰ܲܩܵܠ: ܒܸܕ ܐܵܙܸܠ݇ܬ ܘܒܸܕ ܦܵܪܚܸܬ ܘܟܲܕ ܗܵܘܹܝܬ ܒܸܦܪܵܚܵܐ ܓܲܫܸܩ ܒܲܠܟܹܐ ܚܵܙܹܝܬ ܚܕܵܐ ܙܝܼܢܲܬ ܡܸܢܕܝܼ ܕܒܲܟ݂ܬܵܬܹ̈ܐ ܘܐܸܢ ܚܙܸܐ ܠܘܼܟ ܓ̰ܢܘܿܒ݂ܠܵܗ̇ ܘܦܪܘܿܚ ܘܨܠܝܼ ܘܠܵܐ ܛܵܠܩܸܬ ܡܸܢ ܩܵܕ݇ܡ ܥܲܝܢܹ̈ܐ ܗܲܠ ܕܡܵܛܹܝܬ ܠܒܸܙܥܵܐ ܕܬܲܢܝܼܢܵܐ ܪܲܦܝܼ ܠܵܗ̇ ܠܗ̇ܝ ܙܝܼܢܲܬ ܬܵܡܵܐ ܘܟܲܕ ܚܵܙܝܼ ܠܘܼܟ ܒܸܕ ܫܵܩܠܝܼ ܐ݇ܢܵܫܹ̈ܐ ܙܝܼܢܲܬܵܝ ܘܒܸܕ ܡܲܢܝܸܚܝܼܠܘܼܟ ܡ̣ܢ ܬܲܢܝܼܢܵܐ. ܘܐ݇ܙܹܠܹܗ ܩܲܪܓ݂ܵܐ ܘܦܪܸܚܠܹܗ ܒܗܵܘܵܐ ܘܚܙܹܠܹܗ ܚܕܵܐ ܒܲܟ݂ܬܵܐ ܡ̣ܢ ܒܢܵܬ̈ ܓܘܼܪ̈ܵܢܹܐ ܥܲܠ ܐ݇ܓܵܪܹܐ ܟܲܕ ܒܸܚܝܵܦܵܐ ܘܓ̰ܘܼܠܘܼ̈ܗ̇ ܘܚܸܫܠܵܬܘܼ̈ܗ̇ ܒܚܲܕ ܓܹܒܵܐ ܘܨܦܸܚܠܹܗ ܘܓ̰ܢܸܒ݂ܠܹܗ ܚܲܕ ܓܲܪܕܵܢܒܵܓ݂ ܘܡܘܼܦܪܸܚܠܹܗ ܘܢܦܸܠܘܿܢ ܐ݇ܢܵܫܹ̈ܐ ܒܵܬ݇ܪܹܗ. ܘܗܘܹܠܹܗ ܒܸܦܪܵܚܵܐ ܘܒܸܨܠܵܝܵܐ ܘܐ݇ܢܵܫܹ̈ܐ ܒܸܚܙܵܝܘܼܗܝ ܗܲܠ ܕܡܛܸܐ ܠܹܗ ܠܒܸܙܥܵܐ ܕܬܲܢܝܼܢܵܐ: ܘܪܘܼܦܹܠܹܗ ܠܓܲܪܕܵܢܒܵܓ݂ ܬܵܡܵܐ ܟܲܕ ܐ݇ܢܵܫܹ̈ܐ ܒܸܚܙܵܝܵܐ. ܘܟܲܕ ܡܛܹܠܘܿܢ ܠܒܸܙܥܹܗ ܫܩܸܠܘܿܢ ܠܓܲܪܕܵܢܒܵܓ݂ ܘܩܛܸܠܘܿܢ ܠܬܲܢܝܼܢܵܐ. ܘܡܘܼܬܸܠܝܼ ܩܵܬܘܼܟ ܐܵܗܵܐ ܡܵܣܵܠܵܐ ܕܝܵܕܥܸܬ ܕܨܢܝܼܥܘܼܬܵܐ ܟܹܐ ܬܲܡܸܡܵܐ ܗ̇ܘ ܡܸܢܕܝܼ ܕܠܹܐ ܬܲܡܸܡ ܠܹܗ ܚܲܝܠܵܐ. ܐ݇ܡܸܪܹܗ ܟܠܝܼܠܵܐ: ܐܸܢ ܬܵܘܪܵܐ ܠܲܝܬ ܗ݇ܘܵܐ ܠܹܗ ܪܸܥܝܵܢܵܐ ܘܚܲܝܠܵܐ: ܒܸܕ ܗܵܘܝܵܐ ܗ݇ܘܵܐ ܐܲܝܟ ܕܒܹܐܡܵܪܵܐ ܝܘܸܬ: ܐܸܠܵܐ ܥܲܡ ܚܲܝܠܵܐ ܘܙܲܪܒܘܼܬܵܐ ܐܝܼܬ ܠܹܗ ܗܵܘܢܵܐ ܘܦܲܪܡܵܝܬܵܐ. ܒܲܣ ܡܘܼܕܝܼ ܟܹܐ ܡܵܨܹܝܬ ܕܥܵܒ݂ܕܸܬܹܗ؛ ܐ݇ܡܸܪܹܗ ܕܸܡܢܵܐ ܗܹܐ: ܬܵܘܪܵܐ ܐܝܼܬ ܠܹܗ ܚܲܝܠܵܐ ܘܗܵܘܢܵܐ ܐܲܝܟ ܕܒܹܐܡܵܪܵܐ ܝܘܸܬ: ܐܸܠܵܐ ܐܝܼܬ ܠܹܗ ܐܸܥܬܹܒܵܪܘܼܬܵܐ ܒܝܼܝܼ ܘܟܹܐ ܡܵܨܹܝܢ ܕܛܲܠܩܸܢܹܗ ܐܲܝܟ ܕܛܘܼܠܸܩܠܵܗ̇ ܟܸܪܘܝܼܫ ܠܲܐܪܝܵܐ. ܐ݇ܡܸܪܹܗ ܟܠܝܼܠܵܐ ܕܵܐܟ݂ܝܼ؛ ܐ݇ܡܸܪܹܗ ܕܸܡܢܵܐ ܟܹܐ ܬܲܢܝܼ ܕܐܝܼܬ ܗ݇ܘܵܐ ܚܲܕ ܐܲܪܝܵܐ ܒܚܕܵܐ ܕܘܼܟܬܵܐ ܡܵܪܲܬ ܡܝܼ̈ܵܐ ܘܓܸܠܵܐ ܦܸܪܝܵܐ ܘܐܝܼܬ ܗ݇ܘܵܐ ܒܗ̇ܝ ܕܘܼܟܬܵܐ ܪܵܒܵܐ ܗܲܝܘܵܢܹ̈ܐ: ܐܸܠܵܐ ܥܲܡ ܦܸܪܝܘܼܬܵܐ ܕܡܝܼ̈ܵܐ ܘܕܓܸܠܵܐ ܦܵܝܫܝܼ ܗ݇ܘܵܘ ܟܦܝܼܢܹ̈ܐ ܟܕ ܦܣܘܩܐ. ܐ. ܘܨܲܗܝܹ̈ܐ ܡ̣ܢ ܙܕܘܼܥܬܵܝ ܡ̣ܢ ܗ̇ܘ ܐܲܪܝܵܐ. ܘܓ̰ܡܸܥܠܘܿܢ ܘܐ݇ܬܹܠܘܿܢ ܠܟܸܣ ܐܲܪܝܵܐ ܘܐ݇ܡܸܪܘܿܢ ܩܵܬܘܼܗܝ: ܐܲܢ݇ܬ ܒܸܨܝܵܕܵܐ ܝܘܸܬ ܡܸܢܲܢ ܚܲܕ ܗܲܝܘܵܢ ܡ̣ܢ ܒܵܬ݇ܪ ܪܵܒܵܐ ܙܲܗܡܲܬ ܘܐܲܙܝܲܬ ܐܝܼܢܵܐ ܐܲܚܢܲܢ ܥܒܸܕܠܲܢ ܚܕܵܐ ܡܲܨܠܵܗܲܬ ܕܐܵܦ ܩܵܬܘܼܟ ܘܐܵܦ ܩܵܬܲܢ ܨܦܵܝܝܼ ܝܠܵܗ̇. ܘܐܵܗܵܐ ܝܠܵܗ̇: ܕܐܸܢ ܥܵܒ݂ܕܸܬ ܠܲܢ ܚܵܛܸܪܓ̰ܲܡܥ ܒܡܵܘܡܵܬܹ̈ܐ ܘܠܵܐ ܡܲܙܕܸܥܬ ܠܲܢ: ܐܝܼܬ ܠܘܼܟ ܥܲܠܲܢ ܟܠܝܘܿܡ ܚܲܕ ܗܲܝܘܵܢ ܕܒܸܕ ܫܲܕܪܲܚ ܠܹܗ ܩܵܬܘܼܟ ܒܥܕܵܢܵܐ ܕܫܵܪܘܼܬܘܼܟ. ܘܗܘܹܠܹܗ ܪܵܙܝܼ ܐܲܪܝܵܐ ܒܐܵܗܵܐ. ܘܫܘܼܢܸܢܵܝܠܹܗ ܥܲܠܘܼܗܝ ܗܲܝܘܵܢܹ̈ܐ ܘܐܵܢܝܼ ܦܪܸܥܠܘܿܢ ܩܵܘܠܵܝ. ܒܵܬ݇ܪ ܗܵܕܵܐ ܡܛܹܠܹܗ ܦܸܫܟܵܐ ܠܟܸܪܘܝܼܫ ܕܗܵܘܝܵܐ ܫܵܪܘܼܬܵܐ ܠܐܲܪܝܵܐ ܘܐ݇ܡܸܪܵܗ̇ ܠܗܲܝܘܵܢܹ̈ܐ ܐܸܢ ܫܵܠܡܝܼܬܘܿܢ ܥܲܠܝܼ ܒܗ̇ܘ ܡܸܢܕܝܼ ܕܠܹܐ ܡܲܡܛܸܐ ܙܝܵܢܵܐ ܐܸܠܵܘܟ݂ܘܿܢ ܒܸܚܫܵܒ݂ܵܐ ܝܘܵܢ ܕܒܸܕ ܡܲܢܝܸܚܵܢܵܘܟ݂ܘܿܢ ܡ̣ܢ ܐܲܪܝܵܐ. ܘܐ݇ܡܸܪܘܿܢ ܗܲܝܘܵܢܹ̈ܐ ܡܘܼܕܝܼ ܒܸܛܠܵܒܵܐ ܝܘܲܒܝ ܡܸܢܲܢ: ܐ݇ܡܸܪܵܗ̇ ܦܲܩܕܝܼܬܘܿܢ ܠܗ̇ܘ ܕܠܲܒܸܠܝܼ ܠܟܸܣ ܐܲܪܝܵܐ ܕܝܵܗ݇ܒܸܠܝܼ ܡܵܘܗܠܲܬ ܕܥܲܪܩܸܠܲܢ ܚܲܕܟ̰ܵܐ: ܐ݇ܡܸܪܘܿܢ ܩܵܬܘܼܗ̇ ܗܵܘܹܐ ܠܵܟ݂ܝ ܐܲܝܟ ܗܹܡܸܙܡܵܢܵܟ݂ܝ. ܘܐ݇ܙܸܠܵܗ̇ ܟܸܪܘܝܼܫ ܘܥܘܼܪܩܸܠܵܗ̇ ܘܥܒܸܪܵܗ̇ ܥܕܵܢܵܐ ܕܟܹܐ ܐܵܟܹܠ ܗ݇ܘܵܐ ܒܝܼܘܼܗ̇ ܐܲܪܝܵܐ ܫܵܪܘܼܬܹܗ. ܒܵܬ݇ܪ ܗܵܕܵܐ ܐ݇ܬܹܠܵܗ̇ ܠܟܸܣܠܹܗ ܒܢܲܦ̮ܫܹܗ̇ ܢܝܼܚܵܐ‐ܢܝܼܚܵܐ: ܘܗ̇ܘ ܟܦܝܼܢܵܐ ܗ݇ܘܵܐ ܘܟܪܸܒܠܹܗ ܘܩܸܡܠܹܗ ܡ̣ܢ ܕܘܼܟܬܹܗ ܠܵܩܵܕ݇ܡܵܐ ܘܐ݇ܡܸܪܹܗ ܩܵܬܘܼܗ̇ ܡܐܲܝܟܵܐ ܝܘܲܬܝ ܒܹܐܬܵܝܵܐ: ܐ݇ܡܸܪܵܗ̇ ܩܵܬܘܼܗܝ ܐܵܢܵܐ ܦܸܫܠܝܼ ܫܘܼܕܲܪܬܵܐ ܡ̣ܢ ܗܲܝܘܵܢܹ̈ܐ ܠܟܸܣܠܘܼܟ ܘܥܲܡܝܼ ܚܕܵܐ ܟܸܪܘܝܼܫ ܐ݇ܚܹܪ݇ܬܵܐ ܩܵܬܘܼܟ: ܘܐ݇ܬܹܠܹܗ ܒܵܬ݇ܪܝܼ ܚܲܕ ܐܲܪܝܵܐ ܐ݇ܚܹܪܵܢܵܐ ܒܐܘܼܪܚܵܐ ܘܫܩܝܼܠܵܐ ܠܹܗ ܡܸܢܝܼ ܘܐ݇ܡܸܪܹܗ: ܐܵܢܵܐ ܝܘܸܢ ܒܐܵܗܵܐ ܐܲܪܝܵܐ ܘܕܝܼܝܼ ܝܢܵܐ ܟܠܵܝ ܗܲܝܘܵܢܹ̈ܐ ܕܐܝܼܬ ܓܵܘܘܼܗ̇. ܐ݇ܡܸܪܝܼ ܩܵܬܘܼܗܝ ܐܵܗܵܐ ܫܵܪܘܼܬܵܐ ܝܠܵܗ̇ ܕܡܲܠܟܲܢ ܘܗܲܝܘܵܢܹ̈ܐ ܩܵܡ ܫܲܕ݂ܪܝܼ ܠܝܼ ܕܠܲܒܠܵܢܵܗ̇ ܩܵܬܘܼܗܝ: ܒܲܣ ܠܵܐ ܥܵܒ݂ܕܸܬ ܚܲܝܠܵܐ ܥܲܠܝܼ ܘܫܵܩܠܹܬܵܗ̇ ܒܙܘܿܪܘܼܬܵܐ. ܗܵܝܓܵܗ ܩܵܡ ܨܲܥܸܪܘܼܟ ܘܟܦܸܪܹܗ ܒܝܼܘܼܟ ܘܗܵܐ ܐ݇ܬܹܠܝܼ ܒܓ̰ܲܠܕܘܼܬܵܐ ܐܪܝܐ ܘܬܘܪܐ. ܟܗ ܕܝܲܗܒ݂ܵܢܘܼܟ ܚܲܒܪܵܐ. ܐ݇ܡܸܪܹܗ ܐܲܪܝܵܐ ܬܵܐ ܥܲܡܝܼ ܘܡܲܚܙܝܼ ܠܝܼ ܕܘܼܟܬܵܐ ܕܗ̇ܘ ܐܲܪܝܵܐ. ܘܐ݇ܙܸܠܵܗ̇ ܟܸܪܘܝܼܫ ܘܡܛܹܠܵܗ̇ ܠܚܕܵܐ ܓܘܼܒܵܐ ܕܐܝܼܬ ܗ݇ܘܵܐ ܓܵܘܘܼܗ̇ ܪܵܒܵܐ ܡܝܼ̈ܵܐ ܦܸܪ̈ܝܹܐ ܘܓܘܼܫܸܩܠܵܗ̇ ܓܵܘܘܼܗ̇ ܘܐ݇ܡܸܪܵܗ̇: ܗܵܐ ܕܘܼܟܬܹܗ. ܘܓܘܼܫܸܩܠܹܗ ܐܲܪܝܵܐ ܘܚܙܸܠܹܗ ܛܠܵܢܝܼܬܹܗ ܘܛܠܵܢܝܼܬܵܐ ܕܟܸܪܘܝܼܫ ܓܵܘ ܡܝܼ̈ܵܐ ܘܗܘܼܡܸܢܹܗ ܠܗܹܡܸܡܵܢܘܼܗ̇ ܘܫܘܸܪܹܗ ܥܲܠܘܼܗܝ ܕܦܵܠܹܫ ܗ݇ܘܵܐ ܥܲܡܘܼܗܝ ܘܚܢܸܩܠܹܗ ܒܓܘܼܒܵܐ. ܘܕܸܪܵܗ̇ ܟܸܪܘܝܼܫ ܠܟܸܣ ܗܲܝܘܵܢܹ̈ܐ ܘܬܘܼܢܹܠܵܗ̇ ܩܵܬܵܝ ܦܲܢܕ ܕܦܠܝܼܚܵܐ ܠܵܗ̇ ܒܪܹܫ ܐܲܪܝܵܐ. ܐ݇ܡܸܪܹܗ ܟܠܝܼܠܵܐ ܐܸܢ ܡܨܹܐ ܠܘܼܟ ܠܛܲܠܘܼܩܹܐ ܠܬܵܘܪܵܐ ܒܚܕܵܐ ܐܘܼܪܚܵܐ ܕܠܵܐ ܗܵܘܹܐ ܒܝܼܘܼܗ̇ ܙܝܵܢܵܐ ܠܐܲܪܝܵܐ: ܟ̰ܸܡ ܨܦܵܝܝܼ: ܟ̰ܘܼܟܹܐ ܬܵܘܪܵܐ ܡܸܚܝܵܐ ܝܠܹܗ ܙܝܵܢܵܐ ܥܲܠܝܼ ܘܥܲܠܘܼܟ ܘܐܵܦ ܠܫܲܪܟܵܐ ܕܗܲܝܘܵܢܹ̈ܐ: ܐܸܠܵܐ ܐܸܢ ܠܹܐ ܡܵܨܸܝܼܬ ܕܥܵܒ݂ܕܸܬ ܠܹܗ ܐܵܗܵܐ ܫܘܼܓ݂ܠܵܐ ܐܸܠܵܐ ܒܛܲܠܵܩܬܵܐ ܕܐܲܪܝܵܐ: ܠܵܐ ܫܲܪܹܝܬ ܒܝܼܘܼܗܝ ܡܣܵܒܵܒ ܕܐܵܗܵܐ ܒܸܕ ܗܵܘܝܵܐ ܚܕܵܐ ܚܵܝܵܢܵܬܘܼܬܵܐ ܓܘܼܪܬܵܐ ܡܸܢܝܼ ܘܡܸܢܘܼܟ. ܒܵܬ݇ܪ ܗܵܕܵܐ ܡܘܼܫܡܸܪܹܗ ܕܸܡܢܵܐ ܡ̣ܢ ܬܦܵܩܬܵܐ ܒܐܲܪܝܵܐ ܪܵܒܵܐ ܝܵܘܡܵܢܹ̈ܐ. ܒܵܬ݇ܪ ܗܵܕܵܐ ܩܵܡ ܣܲܚܒܸܪܹܗ ܟܲܕ ܗ̇ܘ ܗܲܪ ܒܢܲܦ̮ܫܹܗ ܗ݇ܘܵܐ: ܘܐ݇ܡܸܪܹܗ ܩܵܬܘܼܗܝ ܐܲܪܝܵܐ: ܡܘܼܕܝܼ ܩܵܡ ܡܲܟܠܹܐ ܠܘܼܟ ܡ̣ܢ ܐ݇ܬܵܝܵܐ ܠܟܸܣܠܝܼ ܕܡ̣ܢ ܓ̰ܲܥܕܹܐ ܠܹܐ ܝܘܸܢ ܚܸܙܝܼܘܼܟ¿ ܚܵܝܪ ܗܵܘܝܵܐ ܠܵܐ ܬܦܵܵܩܬܘܼܟ ܒܝܼܝ. ܐ݇ܡܸܪܹܗ ܕܸܡܢܵܐ: ܠܛܵܒ݂ܬܵܐ ܝܠܵܗ̇ ܐܵܓ݂ܵܝܝܼ ܡܲܠܟܵܐ. ܐ݇ܡܸܪܹܗ ܐܲܪܝܵܐ ܚܘܼ ܠܹܐ ܝܠܹܗ ܓܕܝܼܫܵܐ ܚܲܕ ܡܸܢܕܝܼ¿ ܐ݇ܡܸܪܹܗ ܕܸܡܢܵܐ: ܗܹܐ ܓܕܝܼܫܵܐ ܝܠܹܗ ܚܲܕ ܡܸܢܕܝܼ ܕܠܹܐ ܒܵܣܡܵܐ ܠܹܗ ܒܝܹܗ ܡܲܠܟܵܐ ܘܐܵܦܠܵܐ ܚܲܕ ܡ̣ܢ ܐ݇ܢܵܫܘܼ̈ܗܝ. ܐ݇ܡܸܪܹܗ ܡܘܼܕܝܼ ܝܠܹܗ¿ ܐ݇ܡܸܪܹܗ ܚܲܕ ܫܘܼܓ݂ܠܵܐ ܝܠܹܗ ܣܸܢܝܵܐ. ܐ݇ܡܸܪܹܗ ܡܲܕܸܥܠܹܗ ܩܵܬܝܼ. ܐ݇ܡܸܪܹܗ ܕܸܡܢܵܐ: ܚܲܕ ܡܸܢܕܝܼ ܝܠܹܗ ܕܓܲܢܓܘܼܙܹܐ ܝܠܹܗ ܡܸܢܹܗ ܫܵܡܥܸܢܹܗ ܘܒܸܦܫܵܡܵܐ ܝܠܹܗ ܐܵܡܪܵܢܹܗ. ܘܐܲܢ݇ܬ ܡܲܠܟܵܐ ܒܲܣܝܼܡܵܐ ܝܘܸܬ ܘܗܵܘܢܘܼܟ ܡܲܕܘܼܥܹܐ ܝܠܹܗ ܩܵܬܘܼܟ ܕܪܵܒܵܐ ܚܸܫܵܐ ܒܸܥܒ݂ܵܕܵܐ ܝܘܸܢ ܕܡܲܕܥܸܢ ܩܵܬܘܼܟ ܗ̇ܘ ܡܸܢܕܝܼ ܕܡܲܡܪܸܥ ܠܘܼܟ: ܘܐܝܼܬ ܠܝܼ ܟܘ ܦܣܘܩܐ. ܐ. ܐܘܼܡܘܼܕ ܒܝܼܘܼܟ ܕܒܸܕ ܩܲܒܠܸܬܵܗ̇ ܢܲܨܝܼܗܲܬܝܼ ܘܒܸܕ ܗܲܡܸܢܸܬ ܕܐܵܢܵܐ ܟܹܐ ܡܲܚܸܒܸܢܘܼܟ ܙܵܘܕܵܐ ܡ̣ܢ ܓܵܢܝܼ. ܘܡܲܒܝܘܼܢܹܐ ܝܠܵܗ̇ ܩܵܬܝܼ ܕܒܲܠܟܹܐ ܠܹܐ ܗܲܡܸܢܸܬ ܠܗ̇ܘ ܡܸܢܕܝܼ ܕܓܵܠܹܝܢ ܠܹܗ ܩܵܬܘܼܟ. ܐܸܠܵܐ ܟܲܕ ܕܟܸܪܝܼ ܘܚܫܸܒ݂ܠܝܼ ܕܐܲܚܢܲܢ ܗܲܝܘܵܢܹ̈ܐ ܓܵܢܵܬܲܢ̈ ܬܸܠܝܹ̈ܐ ܝܢܵܐ ܒܝܼܘܼܟ ܠܵܐ ܡܘܼܫܟ̰ܸܚܠܝܼ ܦܘܼܪܣܲܬ ܠܸܦܠܵܛܵܐ ܡ̣ܢ ܦܪܵܥܬܵܐ ܕܡܸܢܲܬܹ̈ܐ ܕܝܼܘܼܟ ܕܒܸܚܠܵܨܝܼ ܝܢܵܐ ܐܵܦܸܢ ܐܲܢ݇ܬ ܠܵܐ ܒܲܩܪܸܬ. ܘܙܕܸܥܠܝܼ ܕܠܵܐ ܩܲܒܠܸܬܵܗ̇ ܡܸܢܝܼ ܗܹܡܸܙܡܵܢ. ܐܝܼܢܵܐ ܐ݇ܡܝܼܪܬܵܐ ܝܠܵܗ̇: ܡܲܢ ܕܛܲܫܹܐ ܠܵܗ̇ ܢܲܨܝܼܗܲܬܹܗ ܡ̣ܢ ܫܘܼܠܛܵܢܵܐ ܘܚܲܝܠܹܗ ܡ̣ܢ ܐܲܚܘܿܢܘܵܬܹ̈ܐ: ܚܵܝܵܢܵܬܘܼܬܵܐ ܒܥܸܒ݂ܵܕܵܐ ܝܠܹܗ ܥܲܠ ܓܵܢܹܗ. ܐ݇ܡܸܪܹܗ ܐܲܪܝܵܐ ܡܘܼܕܝܼ ܚܲܒܪܵܐ ܝܠܹܗ ܐ݇ܡܸܪܹܗ ܕܸܡܢܵܐ ܗܘܼܩܹܠܹܗ ܩܵܬܝܼ ܚܲܕ ܐ݇ܢܵܫܵܐ ܫܲܪܝܼܪܵܐ ܘܡܗܲܝܡܢܵܐ: ܕܫܲܬܪܵܒܵܐ ܥܒ݂ܝܼܕܘܼܗܝ ܝܠܹܗ ܚܲܒܪܘܼܗܝ ܚܲܕ ܥܲܡ ܪܹ̈ܫܵܢܹܐ ܕܣܲܪ̈ܒܵܙܘܼܟ ܘܐ݇ܡܸܪܹܗ: ܓ̰ܘܼܪܸܒܠܝܼ ܠܐܲܪܝܵܐ ܘܨܘܼܚܨܸܠܝܼ ܪܸܥܝܵܢܹܗ ܘܨܸܢܥܵܬܹ̈ܗ ܘܚܲܝܠܹܗ: ܘܡܘܼܒܝܸܢܹܗ ܩܵܬܝܼ ܕܐܲܢܹܐ ܚܲܨܝܲܬܹ̈ܐ ܒܸܕ ܡܲܡܛܝܼ ܠܹܗ ܠܡܝܼܠܘܼܬܵܐ. ܘܠܙܲܥܝܼܦܘܼܬܵܐ ܘܒܸܕ ܢܵܦܹܠ ܒܹܝܠܝܼ ܘܒܹܝܠܘܼܗܝ ܚܲܕ ܫܘܼܓ݂ܠܵܐ. ܟܲܕ ܡܛܹܠܹܗ ܠܢܵܬܝܼ ܐܵܗܵܐ ܚܲܒܪܵܐ ܝܕܸܥܠܝܼ ܕܫܲܬܪܵܒܵܐ ܩܲܠܒ ܝܼܠܹܗ ܘܦܲܢܕܵܢܵܐ. ܟܲܕ ܐܲܢ݇ܬ ܩܵܡ ܡܝܲܩܪܸܬܹܗ ܪܵܒܵܐ ܪܵܒܵܐ ܘܩܵܡ ܥܲܒ݂ܕܸܬܹܗ ܒܵܪܵܒܵܪ ܥܲܡܘܼܟ ܘܗ̇ܘ ܒܸܚܫܵܒ݂ܘܼܗ̇ ܝܠܹܗ ܓܵܢܹܗ ܒܕܵܪܵܓ̰ܘܼܟ ܘܬܲܚܡܘܼܢܹܐ ܝܠܹܗ ܕܐܸܢ ܓ̰ܪܸܦ̮ܠܘܼܟ ܡ̣ܢ ܕܘܼܟܬܘܼܟ ܩܵܬܘܼܗܝ ܒܸܕ ܗܵܘܝܵܐ ܡܲܠܟܘܼܬܘܼܟ. ܘܠܹܐ ܫܵܒܹܩ ܦܘܼܪܣܲܬ ܕܠܵܐ ܡܲܦܠܸܚܠܹܗ ܕܲܪܩܘܼܒ݂ܠܘܼܟ. ܘܐ݇ܡܝܼܪܬܵܐ ܝܠܵܗ̇: ܕܐܸܢ ܝܵܕܹܥ ܡܲܠܟܵܐ ܕܚܲܕ ܐ݇ܢܵܫܵܐ ܥܒ݂ܝܼܕܵܐ ܠܹܗ ܓܵܢܹܗ ܒܵܪܵܒܵܪ ܥܲܡܘܼܗܝ ܠܵܙܹܡ ܩܲܪܦܸܚܠܹܗ ܘܐܸܠܵܐ ܒܸܕ ܦܵܐܹܫ ܩܘܼܪܦܸܚܵܐ. ܘܗܵܐ ܫܲܬܪܵܒܵܐ ܒܵܠܵܕ ܝܼܠܹܗ ܒܫܘܼܓ݂ܠܹ̈ܐ ܘܐܝܼܬ ܠܹܗ ܬܲܓ̰ܪܘܼܒܵܐ ܒܝܼܵܝ. ܦܲܪܡܝܼܵܢܵܐ ܗ̇ܘ ܝܼܠܹܗ ܕܟܹܐ ܓ̰ܲܪܸܒ ܠܬܲܓܒܘܼܪܹܐ ܠܫܘܼܓ݂ܠܵܐ ܡ̣ܢ ܩܵܕ݇ܡ ܕܐܵܬܹܐ ܠܸܗܘܵܝܵܐ. ܘܐܲܢ݇ܬ ܠܹܐ ܝܘܸܬ ܗܲܡܘܼܢܹܐ ܕܒܸܕ ܗܵܘܝܵܐ ܐܵܗܵܐ : ܘܠܹܐ ܝܘܸܬ ܒܸܗܘܵܝܵܐ ܐܪܝܐ ܘܬܘܪܐ. ܟܙ ܗܘܼܫܝܵܪ. ܘܐ݇ܡܝܼܪܬܵܐ ܝܠܵܗ̇: ܕܐ݇ܢܵܫܹ̈ܐ ܬܠܵܬܵܐ ܬܵܗܵܪܹ̈ܐ ܝܢܵܐ: ܝܵܥܢܹܐ ܐܝܼܬ ܐ݇ܢܵܫܵܐ ܙܲܪܒܵܢܵܐ ܘܒܝܼܫ ܙܲܪܒܵܢܵܐ ܘܙܵܥܝܼܦ. ܙܲܪܒܵܢܵܐ ܗ̇ܘ ܝܼܠܹܗ ܕܟܲܕ ܬܵܦܹܩ ܒܝܹܗ ܚܲܕ ܩܹܘܲܢܕܹܝܢܘܿܣ ܠܹܐ ܙܵܕܹܥ ܘܠܹܐ ܪܵܦܹܐ ܠܸܒܹܗ ܘܠܹܐ ܪܵܦܝܼ ܦܲܢܕܘܼ̈ܗܝ ܘܠܹܐ ܩܵܛܹܥ ܚܲܝܠܹܗ ܕܒܝܼܘܼܗܝ ܒܸܚܫܵܒ݂ܵܐ ܝܠܹܗ ܕܒܸܕ ܦܲܪܬܸܟ ܡ̣ܢ ܗ̇ܝ ܙܕܘܼܥܬܵܐ ܘܒܝܼܫ ܙܲܪܒܵܢܵܐ ܗ̇ܘ ܝܼܠܹܗ ܕܩܲܕܸܡ ܠܫܘܼܓ݂ܠܵܐ: ܘܟܹܐ ܗܵܘܹܐ ܗܵܙܸܪ ܥܲܠܘܼܗܝ ܘܟܹܐ ܝܵܕܹܥ ܠܩܹܘܲܢܕܸܝܢܘܿܣ ܡ̣ܢ ܩܵܕ݇ܡ ܕܓܵܕܹܫ ܘܟܹܐ ܚܵܫܹܒ݂ ܠܹܗ ܓܘܼܪܵܐ ܘܟܹܐ ܚܲܦܸܛ ܠܦܲܪܬܘܼܟܹܐ ܡܸܢܹܗ ܐܲܝܟ ܕܗܵܘܹܐ ܗ݇ܘܵܐ ܛܸܦܝܵܐ ܒܝܹܗ ܘܟܹܐ ܩܵܛܹܥ ܠܹܗ ܠܡܲܪܥܵܐ ܡ̣ܢ ܩܵܕ݇ܡ ܕܦܵܐܹܫ ܓ̰ܘܼܪܒܵܐ ܒܝܹܗ ܘܟܹܐ ܡܲܪܚܸܩ ܠܹܗ ܠܓ̰ܘܼܪܵܒܵܐ ܡ̣ܢ ܩܵܕ݇ܡ ܗܘܵܝܬܹܗ. ܘܙܲܥܝܼܦ ܗ̇ܘ ܝܼܠܹܗ ܕܟܹܐ ܟܵܠܹܐ ܒܫܸܟ ܘܒܫܸܠܝܘܼܬܵܐ ܘܒܸܒܥܵܝܬܵܐ ܒܲܛܝܼܠܬܵܐ ܗܲܠ ܕܛܵܠܹܩ. ܘܡܵܣܵܠܘܼܗܝ ܐܲܝܟ ܡܵܣܵܠܵܐ ܝܠܹܗ ܕܬܠܵܬܵܐ ܢܘܼܢܹ̈ܐ. ܐ݇ܡܸܪܹܗ ܐܲܪܝܵܐ: ܬܲܢܝܼ ܠܹܗ ܩܵܬܝܼ ܡܵܣܵܠܵܝ. ܐ݇ܡܸܪܹܗ ܕܸܡܢܵܐ: ܟܹܐ ܗܲܩܝܼ ܕܐܝܼܬ ܗ݇ܘܵܐ ܚܕܵܐ ܫܵܩܝܼܬܵܐ ܘܐܝܼܬ ܗ݇ܘܵܐ ܓܵܘܵܗ̇ ܬܠܵܬܵܐ ܢܘܼܢܹ̈ܐ. ܦܲܢܕܵܢܵܐ ܘܒܝܼܫ ܦܲܢܕܵܢܵܐ ܘܥܵܓ̰ܸܙ. ܘܗ̇ܝ ܫܵܩܝܼܬܵܐ ܒܚܕܵܐ ܕܘܼܟܬܵܐ ܗ݇ܘܵܐ ܪܵܡܬܵܐ ܘܐ݇ܢܵܫܵܐ ܠܹܐ ܐܵܙܹܠ ܗ݇ܘܵܐ ܬܲܡܵܢ. ܘܒܩܘܼܪܒܵܗ̇ ܚܲܕ ܢܲܗܪܵܐ ܒܸܓ̰ܪܵܝܵܐ. ܚܲܕ ܝܵܘܡܵܐ ܥܒܸܪܘܿܢ ܡ̣ܢ ܗ̇ܘ ܢܲܗܪܵܐ ܬܪܹܝܢ ܨܲܝܵܕܹ̈ܐ ܘܓܘܼܫܸܩܠܘܿܢ ܒܫܵܩܝܼܬܵܐ ܘܥܒܸܕܠܘܿܢ ܩܵܘܠܵܐ ܕܒܸܕ ܕܵܝܪܝܼ ܥܲܠܘܼܗ̇ ܒܓܲܪ̈ܕܵܝ ܘܒܸܕ ܨܵܝܕܝܼ ܡ̣ܢ ܢܘܼܢܹ̈ܐ ܕܐܝܼܬ ܗ݇ܘܵܐ ܓܵܘܵܗ̇. ܘܫܡܸܥܠܘܿܢ ܢܘܼܢܹ̈ܐ ܩܵܠܵܝ: ܘܗ̇ܘ ܒܝܼܫ ܦܲܢܕܵܢܵܐ ܟܲܕ ܫܡܸܥܠܹܗ ܩܵܠܵܝ ܦܸܫܠܹܗ ܒܫܸܟ ܘܙܕܸܥܠܹܗ ܡܸܢܵܝ ܘܦܠܸܛܠܹܗ ܡܸܢ ܚܕܵܐ ܕܘܼܟܬܵܐ ܕܒܸܥܒ݂ܵܪܵܐ ܗ݇ܘܵܘ ܡܝܼ̈ܵܐ ܡ̣ܢ ܢܲܗܪܵܐ ܓܵܘ ܫܵܩܝܼܬܵܐ. ܐܝܼܢܵܐ ܗ̇ܘ ܦܲܢܕܵܢܵܐ ܟܠܹܠܹܗ ܒܕܘܼܟܬܹܗ ܗܲܠ ܕܐ݇ܬܹܠܘܿܢ ܨܲܝܵܕܹ̈ܐ. ܘܟܲܕ ܚܸܙܝܵܝܠܹܗ ܘܝܕܸܥܠܹܗ ܡܘܼܕܝܼ ܒܵܥܝܼ ܕܥܵܒ݂ܕܝܼ. ܡܘܼܠܝܸܙܠܹܗ ܠܸܦܠܵܛܵܐ ܡ̣ܢ ܐܲܝܟܵܐ ܕܒܸܥܒ݂ܵܪܵܐ ܗ݇ܘܵܘ ܡܝܼ̈ܵܐ ܘܗܵܐ ܐܵܢܝܼ ܕܒ݂ܝܼܩܵܐ ܠܗ݇ܘܿܢ ܗ̇ܝ ܟܚ ܦܣܘܩܐ. ܐ. ܕܘܼܟܬܵܐ. ܗܵܝܓܵܗ ܐ݇ܡܸܪܹܗ: ܡܘܼܫܡܸܪܝܼ: ܘܐܵܗܵܐ ܝܠܵܗ̇ ܚܲܪܬܵܐ ܕܡܲܫܡܲܪܬܵܐ. ܒܲܣ ܡܘܼܕܝܼ ܝܠܹܗ ܟ̰ܵܪܝܼ: ܘܦܲܢܕ ܕܗܵܘܝܵܐ ܒܡܲܠܝܲܙܬܵܐ ܘܒܓ̰ܲܠܕܘܼܬܵܐ ܠܲܝܬ ܠܵܗ̇ ܪܵܒܵܐ ܦܲܝܕܵܐ: ܐܸܠܵܐ ܗܵܘܢܵܢܵܐ ܠܹܐ ܩܵܛܹܥ ܠܹܗ ܐܘܼܡܘܼܕܹܗ ܡ̣ܢ ܝܘܼܬܪ̈ܵܢܹܐ ܕܗܵܘܢܵܐ ܘܠܹܐ ܦܵܐܹܫ ܒܫܵܘܦܹܗ ܕܠܵܐ ܙܵܘܥܵܐ ܘܠܹܐ ܓܵܪܹܫ ܐܝܼܕܵܐ ܡ̣ܢ ܥܒ݂ܵܕܬܵܐ ܕܦܸܟܸܪ ܘܡܸܢ ܡܲܦܠܲܚܬܵܐ ܕܟ̰ܵܪܹ̈ܐ. ܗܵܝܓܵܗ ܡܘܼܡܝܸܬܵܐ ܠܹܗ ܓܵܢܘܼܗܝ ܘܛܸܦܠܹܗ ܥܲܠ ܦܵܬܵܐ ܡܝܼ̈ܵܐ ܟܲܕ ܒܸܚܕܵܪܵܐ ܚܲܕܟܡܵܐ ܓܵܗܹ̈ܐ ܥܲܠ ܚܵܨܘܼܗܝ ܘܚܲܕܟܡܵܐ ܓܵܗܹ̈ܐ ܥܲܠ ܟܹܪܣܘܼܗܝ. ܘܩܵܡ ܕܵܒ݂ܩܝܼ ܠܹܗ ܨܲܩܵܕܹ̈ܐ ܘܩܵܡ ܡܲܬܒ݂ܝܼܠܹܗ ܥܲܠ ܐܲܪܥܵܐ ܒܹܝܠ ܢܲܗܪܵܐ ܠܫܵܩܝܼܬܵܐ: ܘܢܕܹܠܹܗ ܓܵܘ ܢܲܗܪܵܐ ܘܦܘܼܬܹܟܠܹܗ. ܘܗ̇ܘ ܥܵܓ̰ܹܙ ܠܵܐ ܫܠܹܠܹܗ ܡ̣ܢ ܚܕܵܪܵܐ ܠܐܵܗܵܐ ܓܹܒܵܐ ܘܠܗ̇ܘܿ ܓܹܒܵܐ ܗܲܠ ܕܦܸܫܠܹܗ ܨܝܼܕܵܐ. ܐ݇ܡܸܪܹܗ ܐܲܪܝܵܐ ܦܘܼܪܡܝܼܵܐ ܠܝܼ ܐܵܗܵܐ. ܐܝܼܢܵܐ ܠܹܐ ܝܘܸܢ ܒܸܚܫܵܒ݂ܵܐ ܕܬܵܘܪܵܐ ܡܲܚܠܸܛܠܝܼ ܝܵܐ ܒܵܥܹܐ ܕܡܲܩܸܡ ܥܲܠܝܼ ܫܓ݂ܘܼܫܝܵܐ. ܘܕܵܐܟ݂ܝܼ ܒܸܕ ܥܵܒܹܕ ܠܵܗ̇ ܐܵܗܵܐ ܟܲܕ ܠܵܐ ܚܙܸܐ ܠܹܗ ܡܸܢܝܼ ܗܸܟ̰ ܚܸܪܒܵܝܘܼܬܵܐ ܘܠܵܐ ܫܒܸܩܠܝܼ ܛܵܒ݂ܬܵܐ ܕܠܵܐ ܥܒ݂ܝܼܕܵܐ ܠܝܼ ܥܲܡܹܗ ܘܠܵܐ ܢܝܼܚܘܼܬܵܐ ܕܠܸܒܵܐ ܕܠܵܐ ܩܵܡ ܡܲܡܛܸܢܹܗ ܐܸܠܵܗ̇. ܐ݇ܡܸܪܹܗ ܕܸܡܢܵܐ: ܒܲܚܝܼܠܵܐ ܠܹܐ ܫܵܠܹܐ ܡ̣ܢ ܗܲܝܲܪܬܵܐ ܘܡ̣ܢ ܥܒ݂ܵܕܬܵܐ ܕܛܵܒ݂ܬܵܐ ܗܲܠ ܕܝܵܪܹܡ ܠܕܵܪܓ̰ܵܐ ܕܠܹܐ ܝܠܹܗ ܚܫܝܼܚܵܐ ܐܸܠܹܗ ܘܐܝܼܡܲܢ ܕܡܛܹܠܹܗ ܐܸܠܹܗ ܟܹܐ ܒܵܥܹܐ ܚܲܕ ܕܵܪܵܓ̰ܵܐ ܐ݇ܚܸܪ݇ܢܵܐ ܒܝܼܫ ܥܸܠܵܝܵܐ. ܘܒܝܼܫ ܙܵܘܕܵܐ ܐ݇ܢܵܫܹ̈ܐ ܩܲܠܒ ܘܒܝܼܫܩ. ܡܣܵܒܵܒ ܕܒܲܚܝܼܠܵܐ ܒܝܼܫܵܐ ܠܹܐ ܦܵܠܪܚ ܩܵܐ ܡܲܠܟܵܐ ܘܠܹܐ ܡܲܪܥܸܫ ܠܹܗ ܥܲܠ ܚܲܕܟܡܵܐ ܡܸܢܕܝܵܢܹ̈ܐ ܐܸܠܵܐ ܡ̣ܢ ܙܕܘܼܥܬܹܗ: ܘܐܸܐܝܼܬ ܠܹܐ ܝܠܹܗ ܣܢܝܼܩܵܐ ܘܠܲܝܬ ܠܹܗ ܘܕܘܼܥܬܵܐ ܓ̰ܲܠܕܹܐ ܟܹܐ ܕܵܐܹܪ ܠܟܝܵܢܹܗ. ܐܲܝܟ ܬܘܼܦܪܵܐ ܕܟܲܠܒܵܐ ܕܦܵܐܹܫ ܐ݇ܣܝܼܪܵܐ ܕܗܵܘܹܐ ܕܘܼܙ: ܟܡܵܐ ܕܝܼܠܹܗ ܐ݇ܣܝܼܪܵܐ ܕܘܼܙ ܝܼܠܹܗ: ܗܲܪ ܦܸܫܠܹܗ ܫܸܪܝܵܐ ܡܸܕܪܹܐ ܟܹܐ ܦܲܪܬܹܠ ܘܟܹܐ ܦܵܟ̰ܸܠ ܐܲܝܟ ܕܝܼܗ݇ܘܵܐ. ܘܕܸܥ ܝܵܐ ܡܲܠܟܵܐ ܕܟܠ ܕܠܵܐ ܩܲܒܸܠ ܡ̣ܢ ܪܵܐܝܼܟܵܪ̈ܘܼܗܝ ܐܪܝܐ ܘܬܘܪܐ. ܟܛ ܢܲܨܝܼܗܲܬܹ̈ܐ ܡܵܪ̈ܲܬ ܦܲܝܕܵܐ ܕܒܝܵܗܒ݂ܵܐ ܝܢܵܐ ܩܵܬܘܼܗܝ ܪܸ̈ܥܝܵܢܘܼܗܝ ܠܹܐ ܩܵܬܘܼܗܝ ܗܲܟܝܼܡ ܘܟܹܐ ܐܵܟܹܠ ܡܸܢܕܝܼ ܕܒܵܣܹܡ ܠܹܗ. ܘܵܓ̰ܹܒ ܝܼܠܵܗ̇ ܠܗܲܝܸܪܵܢܵܐ ܕܫܘܼܠܛܵܢܵܐ ܕܪܵܒܵܐ ܡܲܚܦܸܛܠܹܗ ܥܲܠ ܗܵܘ ܡܸܢܕܝܼ ܕܡܲܙܝܸܕ ܚܲܝܠܵܐ ܠܡܲܠܟܘܼܬܹܗ ܘܡܲܩܘܸܐ ܠܵܗ̇: ܘܡܲܦܝܸܫܠܹܗ ܝܠܹܗ ܕܘܼܙ ܘܟܹܐ ܕܵܡܹܐ ܠܐ݇ܢܵܫܵܐ ܡܲܪܥܵܢܵܐ ܕܟܹܐ ܫܵܒܹܩ ܠܕܲܪܡܵܢܵܐ ܕܫܲܕܸܪܹܗ ܡ̣ܢ ܗ̇ܘ ܡܸܢܕܝܼ ܕܡܵܚܹܐ ܠܹܗ ܙܝܵܢܵܐ ܘܡܲܣܠܹܐ ܠܹܗ. ܐܲܚܘܿܢܘܵܬܹ̈ ܘܗܲܝܸܪ̈ܵܢܹܐ ܒܝܼܫ ܨܦܵܝܝܼ ܡ̣ܢ ܟܠ: ܐܵܢܝܼ ܕܠܵܐ ܥܵܒ݂ܕܝܼ ܚܘܿܫܵܡܵܕܘܼܬܵܐ ܒܝܲܗܒܲܠܬܵܐ ܕܢܲܨܝܼܗܲܬ. ܘܦܘܼܠܚܵܢܹ̈ܐ ܒܝܼܫ ܨܦܵܝܝܼ ܐܵܢܝܼ ܝܢܵܐ ܕܚܲܪܬܵܝ ܗܵܘܝܵܐ ܚܠܝܼܬܵܐ. ܘܒܲܟ݂ܬܵܐ ܒܝܼܫ ܨܦܵܝܝܼ ܗ̇ܝ ܝܠܵܗ̇ ܕܗܵܘܝܵܐ ܬܲܒܲܥ ܠܓܲܒ݂ܪܵܗ̇. ܘܩܘܼܠܵܣܹ̈ܐ ܒܝܼܫ̃ ܨܦܵܝܝܼ ܐܲܢܝܼ ܝܢܵܐ ܕܗܵܘܝܼ ܒܦܘܼܡܵܐ ܕܐ݇ܢܵܫܹ̈ܐ ܛܵܒܹ̈ܐ. ܘܡܝܘܼܩܪ ܕܡܲܠܟܹ̈ܐ ܗ̇ܘ ܝܠܹܗ ܕܠܵܐ ܩܵܪܡܵܐ ܠܹܗ ܪܵܡܘܼܬܵܐ. ܘܫܲܦܝܼܪܬܵܐ ܕܛܲܒܝܼܥܲܬܹ̈ܐ. ܗ̇ܝ ܝܠܵܗ̇ ܕܡܲܓܢܝܼܵܐ ܠܛܵܒ݂ܬܵܐ. ܘܐ݇ܡܝܼܪܬܵܐ ܝܠܵܗ̇ ܕܒܝܼܫ ܒܲܣܝܼܡܬܵܐ ܝܠܵܗ̇ ܫܸܢܬܵܐ ܕܗ̇ܘ ܕܒܣܵܕܝܼܬܹܗ ܗܵܘܝܵܐ ܢܘܼܪܵܐ ܘܫܘܝܼܬܹܗ ܚܘܵܘܵܬܹ̈ܐ: ܡ̣ܢ ܫܸܢܬܵܐ ܕܗ̇ܘ ܕܕܵܘܣܬܘܼܗܝ ܕܸܫܡܸܢܘܼܗܝ ܝܠܹܗ ܘܒܸܚܕܵܪܵܐ ܝܠܹܗ ܒܵܬ݇ܪ ܩܸܛܠܘܼܗܝ ܟܲܕ ܗܵܘ ܐܝܼܬ ܠܹܗ ܐܸܥܬܸܒܵܪܘܼܬܵܐ ܘܒܸܣܬܵܝܘܼܬܵܐ ܒܝܼܘܼܗܝ. ܥܵܓ̰ܹܙ ܕܡܲܠܟܹ̈ܐ ܗ̇ܘ ܝܼܠܹܗ ܕܪܸܦ̮ܝܘܼܬܵܐ ܩܪܝܼܡܬܘܼܗܝ ܝܠܵܗ̇ ܘܒܵܨܘܿܪܵܐ ܝܠܹܗ ܡܸܢ ܟܠܵܝ ܒܚܙܵܝܬܵܐ ܕܫܘܼܓ݂ܠܹ̈ܐ ܕܲܥܬܝܼܕ ܘܟܹܐ ܕܵܡܹܐ ܠܦܝܼܠܵܐ ܕܗܵܘܹܐ ܚܝܼܡܵܐ ܕܠܹܐ ܓܲܫܸܩ ܠܟ̰ܘܼ ܡܸܢܕܝܼ. ܡܣܵܒܵܒ ܐܸܢ ܚܲܕ ܡܸܢܕܝܼ ܥܲܓ̰ܸܙܠܹܗ ܟܹܐ ܫܵܒܸܩ ܠܹܗ ܘܐܸܢ ܠܵܐ ܡܘܼܢܬܹܠܹܗ ܒܚܲܕ ܫܘܼܓ݂ܠܵܐ ܟܹܐ ܕܵܪܹܐ ܠܹܗ ܓܢܵܗܵܐ ܥܲܠ ܐ݇ܚܹܪ̈݇ܢܹܐ. ܐ݇ܡܸܪܹܗ ܩܵܬܘܼܗܝ ܐܲܪܝܵܐ: ܪܵܒܵܐ ܗܘܼܡܙܸܡܠܘܼܟ ܐܝܼܢܵܐ ܥܲܡ ܐܵܗܵܐ: ܗܹܡܸܙܡܵܢ ܕܡܲܪܥܸܫܵܢܵܐ ܓܵܪܵܓ ܐ݇ܢܵܫܵܐ ܩܲܒܸܠ ܠܵܗ̇ ܘܣܲܒܸܪܵܗ̇. ܘܐܵܦܸܢ ܫܲܬܪܵܒܵܐ ܒܲܚܘܼܠܹܐ ܝܠܹܗ ܒܝܼܝܼ ܐܲܝܟ ܕܒܹܐܡܵܪܵܐ ܝܘܸܬ: ܐܝܼܢܵܐ ܠܹܐ ܡܵܨܹܐ ܕܡܲܡܛܸܐ ܥܲܠܝܼ ܟ̰ܘܼ ܙܝܵܢܵܐ. ܘܕܵܐܟ݂ܝܼ ܟܹܐ ܡܵܨܹܐ: ܟܲܕ ܗ̇ܘ ܐܵܟ݂ܠܵܢܵܐ ܕܓܸܠܵܐ ܝܠܹܗ ܘܐܵܢܵܐ ܐܵܟ݂ܠܵܢܵܐ ܠ ܦܣܘܩܐ. ܐ. ܕܒܸܣܪܵܐ¿ ܘܗ̇ܘ ܡܹܐܟ݂ܘܼܠܬܵܐ ܝܠܹܗ ܩܵܬܝܼ ܘܠܲܝܬ ܠܝܼ ܡܸܢܹܗ ܟ̰ܘܼ ܙܕܘܼܥܬܵܐ. ܚܕܵܐ ܐ݇ܚܹܪ݇ܬܵܐ ܠܲܝܬ ܚܕܵܐ ܐܘܼܪܚܵܐ ܕܥܵܒ݂ܕܸܢ ܚܲܝܠܵܐ ܥܠܘܼܗܝ ܡܸܢ ܒܵܬ݇ܪ ܕܝܗܝܼܒ݂ܘܼܗܝ ܝܘܸܢ ܚܵܛܸܪ ܓ̰ܲܡܥܘܼܬܵܐ ܘܚܚܲܕ ܗܵܕܵܐ ܚܩܝܼܪܘܼܗܝ ܝܘܸܢ ܘܡܝܘܼܩܪܘܼܗܝ ܝܘܸܢ. ܘܐܸܢ ܫܲܚܠܸܦܸܢ ܡܸܢܕܝܼ ܕܥܒܸܕܠܝܼ ܩܵܬܘܼܗܝ ܗܲܠ ܐܵܕܝܼܵܐ: ܒܸܕ ܡܲܣܠܹܝܢ ܠܪܸ̈ܥܝܵܢܝܼ ܘܒܸܕ ܡܪܲܙܠܸܢܵܗ̇ ܓܵܢܝܼ ܘܒܸܕ ܙܵܠܡ̣ܢ ܠܙܸܡܲܬܝܼ. ܐ݇ܡܸܪܹܗ ܕܸܡܢܵܐ: ܠܵܐ ܡܲܚܠܸܛܵܐ ܠܘܼܟ ܗܹܡܸܙܡܵܢܘܼܟ ܕܗ̇ܘ ܡܹܐܟ݂ܘܼܠܬܵܐ ܝܠܹܗ ܩܵܬܘܼܟ ܘܠܲܝܬ ܠܘܼܟ ܙܕܘܼܥܬܵܐ ܡܸܢܹܗ. ܟ̰ܘܼܢܟܹܐ ܐܸܢ ܫܲܬܪܵܒܵܐ ܒܓܵܢܹܗ ܠܹܐ ܡܵܨܹܐ ܒܝܼܘܼܟ ܒܸܕ ܦܵܠܹܚ ܕܲܪܩܘܼܒ݂ܠܘܼܟ ܒܚܲܝܠܵܐ ܕܐ݇ܚܹܪ̈̈ܢܹܐ: ܘܐ݇ܡܝܼܪܬܵܐ ܝܠܵܗ̇ ܐܸܢ ܐܵܬܹܐ ܠܘܼܟ ܐܵܪܚܵܐ: ܐܵܦܸܢ ܩܵܐ ܚܕܵܐ ܣܲܥܲܬ: ܘܠܹܐ ܝܘܸܬ ܒܵܠܵܕ ܒܚܲܨܝܲܬܘܼ̈ܗܝ: ܠܵܐ ܗܵܘܹܐ ܠܘܼܟ ܐܸܥܬܸܒܵܪܘܼܬܵܐ ܒܝܼܘܼܗܝ. ܕܠܵܐ ܡܵܛܹܐ ܠܘܼܟ ܡܸܢܹܗ ܝܵܐ ܒܣܵܒܵܒܹܗ ܡܸܢܕܝܼ ܕܓܕܸܫܠܹܗ ܠܩܲܠܡܵܐ ܡ̣ܢ ܦܘܼܪܬܲܥܢܵܐ. ܐ݇ܡܸܪܹܗ ܐܲܪܝܵܐ ܡܘܼܕܝܼ ܬܵܗܵܪ¿ ܐ݇ܡܸܪܹܗ ܕܸܡܢܵܐ ܟܹܐ ܬܵܢܝܼ ܕܚܕܵܐ ܩܲܠܡܵܐ ܐܝܼܬ ܗ݇ܘܵܐ ܓܵܘ ܫܘܝܼܬܵܐ ܕܚܲܕ ܐ݇ܢܵܫܵܐ ܥܲܬܝܼܪܵܐ ܗܵܐ ܡ̣ܢ ܪܵܒܵܐ ܥܕܵܢܵܐ. ܘܟܹܐ ܡܵܝܨܵܐ ܗ݇ܘܵܐ ܡܸܢ ܕܸܡܹܗ ܟܲܕ ܗ̇ܘ ܕܡܝܼܟ݂ܵܐ ܘܠܹܐ ܪܵܓܹܫ ܗ݇ܘܵܐ. ܘܟܹܐ ܒܲܓ̰ܒܸܓ̰ܵܐ ܗ݇ܘܵܐ ܢܝܼܚܵܐ‐ܢܝܼܚܵܐ. ܘܦܸܫܠܵܗ̇ ܗܵܕܟ݂ܵܐ ܪܵܒܵܐ ܙܲܒ݂ܢܵܐ: ܗܲܠ ܕܚܲܕ ܠܲܝܠܹܐ ܐ݇ܬܹܠܹܗ ܚܲܕ ܦܘܼܪܬܲܥܢܵܐ ܐܵܪܚܵܐ ܩܵـܘܼܗ̇. ܘܐ݇ܡܸܪܵܗ̇ ܩܵܬܘܼܗܝ: ܦܘܼܫ ܒܐܵܗܵܐ ܠܲܝܠܹܐ ܐܵܪܚܵܐ ܩܵܬܲܢ: ܡܘܼܨ ܕܸܡܵܐ ܒܲܣܝܼܡܵܐ ܒܫܘܝܼܬܵܐ ܪܲܟܝܼܟ݂ܬܵܐ. ܘܦܸܫܠܹܗ ܠܟܸܣܠܵܗ̇ ܦܘܼܪܬܲܥܢܵܐ ܗܲܠ ܕܐ݇ܬܹܠܹܗ ܗܵܘ ܐ݇ܢܵܫܵܐ ܠܫܘܝܼܬܹܗ: ܘܢܕܹܠܹܗ ܥܲܠܘܼܗܝ ܦܘܼܪܬܲܥܢܵܐ ܘܩܵܡ ܢܵܥܹܨ ܠܹܗ ܚܕܵܐ ܢܥܵܨܬܵܐ ܚܲܝܠܵܢܬܵܐ ܘܩܵܡ ܡܲܪܥܸܫܠܹܗ ܘܡܘܼܦܪܸܕܵܐ ܠܹܗ ܫܸܢܬܹܗ. ܘܩܸܡܠܹܗ ܗ̇ܘ ܐ݇ܢܵܫܵܐ ܘܦܘܼܩܸܕܠܹܗ ܕܬܲܦ̮ܬܸܫܝܼܠܵܗ̇ ܫܘܝܼܬܹܗ ܘܦܘܼܬܸܫܠܘܿܢ ܘܠܵܐ ܚܙܹܠܘܿܢ ܐܸܠܵܐ ܠܩܲܠܡܵܐ ܘܦܸܫܠܵܗ̇ ܕܒ݂ܝܼܩܬܵܐ ܘܦܸܫܠܵܗ̇ ܡܪܝܼܟ̰ܬܵܐ. ܐܝܼܢܵܐ ܦܘܼܪܬܲܥܢܵܐ ܢܕܹܠܹܗ. ܘܡܘܼܬܸܠܝܼ ܐܪܝܐ ܘܬܘܪܐ. ܠܐ ܩܵܬܘܼܟ ܐܵܗܵܐ ܡܲܬܠܵܐ ܕܝܵܕܥܸܬ ܕܐ݇ܢܵܫܵܐ ܠܹܐ ܦܲܪܬܸܟ ܡ̣ܢ ܒܝܼܫܬܵܐ ܕܥܵܒ݂ܕܵܢܵܐ ܕܒ݂ܝܼܫܬܵܐ. ܘܐܸܢ ܚܲܝܠܹܗ ܒܵܨܘܿܪܵܐ ܝܠܹܗ: ܟܹܐ ܐܵܬܝܵܐ ܒܝܼܫܬܵܐ ܒܣܵܒܵܒܹܗ. ܘܐܸܢ ܠܹܐ ܝܘܸܬ ܒܸܙܕܵܥܵܐ ܡ̣ܢ ܫܲܬܪܵܒܵܐ ܙܕܸܥ ܡ̣ܢ ܫܲܪܟܵܐ ܕܣܲܪ̈ܒܵܙܘܼܟ ܕܡܘܼܩܸܡܵܝ ܝܠܹܗ ܥܲܠܘܼܟ ܘܥܒ݂ܝܼܕܵܝܠܹܗ ܕܸܫܡܸܢܘܼ̈ܟ. ܒܚܲܪܬܵܐ ܗܹܡܸܙܡܵܢܹܗ ܕܕܸܡܢܵܐ ܥܒܸܕܠܵܗ̇ ܟܛܪ ܒܠܸܒܹܗ ܕܐܲܪܝܵܐ ܘܐ݇ܡܸܪܹܗ: ܒܲܣ ܫܘܼܕܝܼ ܒܸܚܫܵܒ݂ܵܐ ܝܘܸܬ ܘܡܘܼܕܝܼ ܡܲܨܠܵܗܲܬ ܒܝܼܕܵܥܵܐ ܝܘܸܬ¿ ܐ݇ܡܸܪܹܗ ܕܸܡܢܵܐ: ܟܹܟܵܐ ܚܪܝܼܒ݂ܵܐ ܗܲܪ ܚܪܝܼܒ݂ܵܐ ܝܠܹܗ ܘܡܵܪܹܗ ܒܥܲܓ̰ܲܙܬܵܐ ܕܵܝܹܡ ܝܠܹܗ ܗܲܠ ܕܡܲܓܪܸܫܠܹܗ. ܘܐܸܢ ܡܹܐܟ݂ܘܼܠܬܵܐ ܠܹܐ ܝܠܵܗ̇ ܦܘܼܫܲܪܬܵܐ ܠܲܝܬ ܪܵܗܵܬܘܼܬܵܐ ܐܸܠܵܐ ܒܡܲܕܲܪܬܘܼܗ̇. ܘܕܸܫܡܸܢ ܡܲܙܕܸܥܵܢܵܐ ܕܲܪܡܵܢܹܗ ܩܸܛܠܹܗ ܝܠܹܗ. ܐ݇ܡܸܪܹܗ ܐܲܪܝܵܐ ܗܵܐ ܩܵܡ ܚܵܠܨܸܬܝܼ ܕܣܵܢܹܝܢ ܩܲܪܒܲܢܬܵܐ ܕܫܲܬܪܵܒܵܐ ܠܟܸܣܠܝܼ. ܘܗܵܐ ܐܵܢܵܐ ܒܸܕ ܫܲܕܪܸܢ ܠܟܸܣܠܹܗ ܘܒܸܕ ܓܵܠܹܝܢ ܩܵܬܘܼܗܝ ܡܸܢܕܝܼ ܕܝܼܠܹܗ ܒܸܥܒ݂ܵܪܵܐ ܒܠܹܒܝܼ ܡ̣ܢ ܓ̰ܵܗܲܬܘܼܗܝ. ܒܵܬ݇ܪ ܗܵܕܵܐ ܦܘܼܩܸܕܠܹܗ ܠܕܸܡܢܵܐ ܕܐܵܙܹܠ ܠܐܲܝܟܵܐ ܕܒܵܥܹܐ. ܘܡܘܼܒܝܸܢܹܗ ܚܸܪܒܵܐ ܐܵܗܵܐ ܓ̰ܘܼܘܵܒ ܒܥܲܝܢܹ̈ܐ ܕܕܸܡܢܵܐ ܘܝܕܸܥܠܹܗ ܕܐܸܢ ܗܲܡܙܸܡ ܐܲܪܝܵܐ ܥܲܡ ܫܲܬܪ̈ܵܒܵܐ ܥܲܠ ܐܲܢܹܐ ܡܸܢܕܝܵܢܹ̈ܐ ܘܫܵܡܹܥ ܓ̰ܘܼܘܵܒܹܗ ܒܸܕ ܝܵܕܹܥ ܠܗ݇ܘܿܢܢ ܕܘܼܓܠܘܼ̈ܗܝ ܘܒܸܕ ܚܵܙܹܐ ܠܵܗ̇ ܩܲܠܒܘܼܬܹܗ ܘܠܹܐ ܛܵܫܹܐ ܫܪܵܪܵܐ. ܗܵܝܓܵܗ ܐ݇ܡܸܪܹܗ ܠܐܲܪܝܵܐ: ܫܲܕܲܪܬܘܼܟ ܠܟܸܣ ܫܲܬܪܵܒܵܐ ܠܹܐ ܝܘܸܢ ܒܝܼܕܵܥܘܼܗ̇ ܡܲܨܠܵܗܲܬ ܐܵܦܠܵܐ ܪܸܥܝܵܢܵܐ ܛܵܒ݂ܵܐ. ܬܲܚܡ̣ܢ ܡܲܠܟܵܐ ܥܲܠ ܐܵܟ݂ܵܐ ܗܹܡܸܙܡܵܢܝܼ: ܡܣܵܒܵܒ ܕܐܸܢ ܫܲܬܪܵܒܵܐ ܪܥܸܫܠܹܗ ܒܐܵܗܵܐ ܫܘܼܓ݂ܠܵܐ: ܒܸܙܕܵܥܵܐ ܝܘܸܢ ܕܡܲܠܝܸܙ ܠܸܟܠܵܝܵܐ ܕܲܪܩܘܼܒ݂ܠ ܕܡܲܠܟܵܐ ܘܠܸܦܠܵܫܵܐ ܥܲܡܘܼܗܝ ܘܠܸܩܪܵܡܵܐ. ܡܣܵܒܵܒ ܕܐܸܢ ܗܵܕܟ݂ܵܐ ܦܠܸܫܠܹܗ ܒܸܕ ܦܵܠܹܫ ܐܲܝܟ ܐ݇ܢܵܫܵܐ ܕܗܵܘܹܐ ܗܕܝܼܪܵܐ ܠܸܦܠܵܫܵܐ ܘܐܸܢ ܦܘܼܪܬܸܟܠܹܗ ܡܸܢܘܼܟ ܥܲܝܒܵܐ ܝܠܹܗ ܩܵܬܘܼܟ ܘܠܵܘܡܵܐ ܥܲܠܘܼܟ. ܘܗܵܐ ܡܲܠܟܹ̈ܐ ܗܵܘܢܵܢܹ̈ܐ ܠܹܐ ܓܵܠܝܼ ܬܲܢܒܵܐ ܕܗ̇ܘ ܕܓܢܵܗܹܗ ܠܹܐ ܝܠܹܗ ܓܸܠܝܵܐ ܐܸܠܵܐ ܠܟܠ ܓܢܵܗܵܐ ܐܝܼܬ ܠܗ݇ܘܿܢ ܬܲܢܒܵܐ: ܠܓܢܵܗܵܐ ܠܒ ܦܣܘܩܐ. ܐ. ܐܲܫܟܵܪܵܐ ܬܲܢܒܵܐ ܐܫܲܟܵܪܵܐ: ܘܠܓܢܵܗܵܐ ܛܸܫܝܵܐ ܬܲܢܒܵܐ ܛܸܫܝܵܐ. ܐ݇ܡܸܪܹܗ ܐܲܪܝܵܐ: ܡܲܠܟܵܐ ܐܸܢ ܥܵܒܹܕ ܬܲܢܒܵܐ ܠܚܲܕ ܐ݇ܢܵܫܵܐ ܒܚܫܵܒ݂ܬܵܐ ܐܲܚܟ̰ܝܼ ܘܠܵܐ ܒܝܕܵܥܬܵܐ ܫܲܪܝܼܪܬܵܐ ܒܓܘܼܢܚܹܗ: ܩܵܐ ܓܵܢܘܼܗܝ ܒܝܵܗܒ݂ܵܐ ܝܠܹܗ ܬܲܢܒܵܐ ܘܠܓܵܢܘܼܗܝ ܒܸܙܠܵܡܵܐ ܝܠܹܗ. ܐ݇ܡܸܪܹܗ ܕܸܡܢܵܐ: ܐܸܢ ܐܵܗܵܐ ܝܠܹܗ ܕܸܥܝܵܢܵܐ ܕܡܲܠܟܵܐ: ܠܵܐ ܥܵܒܹܪ ܠܟܸܠܣܘܼܟ ܫܲܬܪܵܒܵܐ ܐܸܠܵܐ ܟܲܕ ܗܵܘܹܝܬ ܗܵܙܹܪ ܠܸܦܠܵܫܵܐ ܥܲܡܘܼܗܝ: ܘܗܘܝܼ ܗܘܼܫܝܵܪ ܕܠܵܐ ܡܲܚܠܸܛܠܘܼܟ ܘܛܲܠܸܩ ܠܵܗ̇ ܥܲܠܘܼܟ. ܡܣܵܒܵܒ ܕܚܵܛܸܪܓ̰ܲܡܥ ܝܼܘܸܢ ܕܡܘܼܡܟܹܢ ܠܹܐ ܝܠܵܗ̇ ܕܠܵܐ ܝܵܕܹܥ ܡܲܠܟܵܐ ܕܚܕܵܐ ܢܝܼܲܬ ܓܘܼܪܬܵܐ ܐܝܼܬ ܠܹܗ ܒܥܒ݂ܵܪܬܘܼܗܝ ܠܟܸܣܠܘܼܟ ܘܐܵܗܵܐ ܝܠܹܗ ܢܝܼܫܵܢܩܵܐ: ܒܸܕ ܚܵܙܹܝ ܪ̈ܲܢܓܹܗ ܫܘܼܚܠܸܦܵܐ ܘܗܲܕܵܡܘܼ̈ܗܝ ܒܸܪܥܵܠܵܐ ܘܒܸܦܬܵܠܵܐ ܠܝܲܡܝܼܢܵܐ ܘܠܣܸܡܵܠܵܐ ܘܒܸܫܥܵܫܵܐ ܩܲܪ̈݇ܢܵܢܘܼܗܝ: ܐܲܝܟ ܕܟܹܐ ܥܵܒܹܕ ܗ̇ܘ ܕܒܵܥܹܐ ܠܸܡܚܵܝܵܐ ܕܸܩܪܹ̈ܐ ܘܠܸܦܠܵܫܵܐ. ܐ݇ܡܸܪܹܗ ܐܲܪܝܵܐ: ܒܸܕ ܗܵܘܹܝܢ ܗܘܼܫܝܵܪ ܡܸܢܹܗ ܘܐܸܢ ܚܵܙܹܝܢ ܒܝܼܘܼܗܝ ܚܲܕ ܢܝܼܫܵܢܩܵܐ ܕܡܲܕܸܥ ܡܸܢܕܝܼ ܕܡܘܼܕܟܸܪܘܼܟ݂ ܒܸܕ ܝܵܕܥܸܢ ܕܢܝܼܲܬܘܼܗܝ ܚܸܪܒܵܐ ܝܠܵܗ̇. ܟܲܕ ܦܪܸܩܠܹܗ ܕܸܡܢܵܐ ܡ̣ܢ ܡܲܡܠܵܝܬܵܐ ܕܐܲܪܝܵܐ ܕܲܪܩܘܼܒ݂ܠ ܕܬܵܘܪܵܐ ܘܝܕܸܥܠܹܗ ܕܢܦܸܠܹܗ ܒܠܸܒܹܗ ܗ̇ܘ ܡܸܢܕܝܼ ܕܒܵܥܹܐ ܗ݇ܘܵܐ. ܘܕܐܲܪܝܵܐ ܒܸܕ ܗܵܘܹܐ ܗܘܼܫܝܵܪ ܡ̣ܢ ܬܵܘܪܵܐ ܘܒܸܕ ܗܲܕܸܪܵܗ̇ ܓܵܢܘܼܗܝ ܠܸܦܠܵܫܵܐ. ܒܥܹܠܹܗ ܕܐܵܙܸܠ ܠܟܸܣ ܬܵܘܪܵܐ ܘܡܲܡܠܹܐ ܠܹܗ ܕܲܪܩܘܼܒ݂ܠ ܕܐܲܪܝܵܐ ܘܒܥܸܠܹܗ ܕܗܵܘܝܵܐ ܐ݇ܙܵܠܬܹܗ ܡ̣ܢ ܩܵܕ݇ܡ ܕܬܵܦܩܝܼ ܒܚܕܵܕܹ̈ܐ ܕܠܵܐ ܡܵܛܹܐ ܚܲܒܪܵܐ ܥܲܠܘܼܗܝ ܘܥܲܓ̰ܸܒ. ܒܘܿܬ ܐܵܗܵܐ ܐ݇ܡܸܪܹܗ ܕܸܡܢܵܐ: ܝܵܐ ܡܲܠܟܵܐ: ܠܵܐ ܗܵܐ ܘܵܓ̰ܹܒ ܝܼܠܵܗ̇ ܕܐܵܙܸܠ݇ܢ ܠܟܸܣ ܫܲܬܪܵܒܵܐ ܘܚܵܙܹܝܢ ܐܲܝܟܲܢܵܝܘܼܬܹܗ ܘܫܘܼܓ݂ܠܹܗ ܘܫܵܡܥܹܢ ܗܹܡܸܙܡܵܢܘܼ̈ܗܝ ܒܲܠܟܹܐ ܝܵܕܥܸܢܘܿܢ ܣܸܪ̈ܘܼܗܝ ܘܡܲܕܥܸܢ ܩܵܐ ܡܲܠܟܵܐ ܗ̇ܘ ܡܸܢܕܝܼ ܕܦܲܪܡܹܝܢ ܡܸܢܹܗ. ܘܝܗܸܒ݂ܠܹܗ ܐܹܙܹܢ ܩܵܬܘܼܗܝ ܐܲܪܝܵܐ. ܘܐ݇ܙܹܠܹܗ ܘܥܒܸܪܹܗ ܠܟܸܣ ܫܲܬܪܵܒܵܐ ܐܲܝܟ ܦܫܝܼܡܵܐ ܘܚܸܫܵܢܵܐ: ܘܟܲܕ ܩܵܡ ܚܵܙܹܐ ܠܹܗ ܬܵܘܪܵܐ ܩܵܡ ܩܲܒܸܠܹܗ ܒܐܝܼܩܵܪܵܐ ܐܪܝܐ ܘܬܘܪܐ. ܠܓ ܘܐ݇ܡܸܪܹܗ: ܡܘܼܕܝܼ ܝܠܵܗ̇ ܣܵܒܵܒ ܕܡ̣ܢ ܓ̰ܲܠܕܹܐ ܠܹܐ ܝܘܸܬ ܬܦܝܼܩܵܐ ܒܝܼܝܼ ܘܠܹܐ ܝܘܸܢ ܚܸܙܝܘܼܟ: ܝܵܐܪܲܒ ܠܹܐ ܝܘܸܬ ܣܵܠܵܡܵܬ¿ ܐ݇ܡܸܪܹܗ ܕܸܡܢܵܐ: ܘܐܝܼܡܲܢ ܟܹܐ ܗܵܘܹܐ ܣܵܠܵܡܵܬ ܗ̇ܘ ܕܠܲܝܬ ܠܹܗ ܗܘܼܟܡܵܐ ܥܲܠ ܓܵܢܹܗ ܘܫܘܼܓ݂ܠܘܼܗܝ ܒܐܝܼܕܵܐ ܕܚܲܕ ܐܚܹܪ݇ܢܵܐ ܝܼܠܹܗ ܕܠܲܝܬ ܒܝܼܘܼܗܝ ܐܸܥܬܸܒܵܪܘܼܬܵܐ ܘܠܹܐ ܦܵܪܹܩ ܡ̣ܢ ܩܹܘܲܢܕܹܝܢܘܿܣ ܘܡ̣ܢ ܙܕܘܼܥܬܵܐ ܘܠܲܝܬ ܠܹܗ. ܐܵܦ ܚܕܵܐ ܥܕܵܢܵܐ ܕܒܝܼܘܼܗ̇ ܗܵܘܹܐ ܚܵܛܸܪ ܓ̰ܲܡܥ ܥܲܠ ܓܵܢܹܗ. ܐ݇ܡܸܪܹܗ ܫܲܬܪܵܒܵܐ: ܡܘܼܕܝܼ ܗܘܝܼܵܐ ܝܠܹܗ¿ ܐ݇ܡܸܪܹܗ ܕܸܡܢܵܐ: ܗܘܝܼܵܐ ܝܠܹܗ ܗ̇ܘ ܡܸܢܕܝܼ ܕܝܼܠܹܗ ܩܛܝܼܥܵܐ ܒܩܸܣܬܲܡ ܘܡܵܢܝܼ ܝܠܹܗ ܕܡܨܹܐ ܠܹܗ ܕܡܲܚܠܸܦ ܠܵܗ̇ ܩܸܣܡܲܬܹܗ¿ ܘܡܵܢܝܼ ܡܛܸܐ ܠܹܗ ܠܡܲܛܠܲܒ ܕܠܸܒܹܗ ܘܠܵܐ ܫܩܸܠܹܗ ܫܘܼܒ݂ܗܵܪܵܐ؟ ܘܡܵܢܝܼ ܬܒܸܥܠܹܗ ܠܫܲܗܘܲܬܝܵܬܹ̈ܗ ܘܠܵܐ ܚܣܸܪܹܗ¿ ܘܡܵܢܝܼ ܐ݇ܙܸܠܹܗ ܒܵܬ݇ܪ ܒܲܟ݂ܬܵܬܹ̈ܐ ܘܠܵܐ ܚܪܸܒ݂ܠܹܗ¿ ܘܡܵܢܝܼ ܛܠܸܒܠܹܗ ܡ̣ܢ ܐ݇ܢܵܫܵܐ ܛܲܡܲܥܟܵܪ ܘܠܵܐ ܦܸܫܠܹܗ ܓܠܝܼܙܵܐ¿ ܘܡܵܢܝܼ ܗܘܹܠܹܗ ܚܲܒ݂ܪܵܐ ܥܲܡ ܒܝܼܫܹ̈ܐ ܘܦܘܼܪܬܸܟܠܹܗ¿ ܘܡܵܢܝܼ ܬܒܸܥܠܹܗ ܠܫܘܼܠܛܵܢܵܐ ܘܗܘܹܠܵܗ̇ ܠܹܗ ܗܲܡܵܫܵܐ ܪܵܗܵܬܘܼܬܵܐ ܘܐܸܠܬܹܦܲܬ¿ ܘܫܲܪܝܼܪܬܵܐ ܝܠܵܗ̇ ܗܹܡܸܙܡܵܢ ܠܹܗ ܗܲܡܵܫܵܐ ܪܵܗܵܬܘܼܬܵܐ ܒܠܵܐ ܦܪܵܥܬܵܐ ܠܗ̇ܘ ܕܝܼܠܹܗ ܡܗܘܼܡܢܵܐ ܥܲܡܵܝ ܘܒܠܵܐ ܪ̈ܲܚܡܵܝ ܥܲܠ ܗ̇ܘ ܕܟܹܐ ܛܲܠܩܝܼܠܹܗ ܡ̣ܢ ܡܸܢܝܵܢܵܐ ܕܩܘܼܠܘܼܓ݂ܟܵܪ̈ܵܝ ܟܹܐ ܕܵܡܝܼ ܠܒܲܟ݂ܬܵܐ ܒܹܐ ܐܵܕܵܒ ܕܐܸܢ ܡܝܼܬܠܹܗ ܓܲܒ݂ܪܵܗ̇ ܟܹܐ ܬܵܒܥܵܐ ܥܲܠ ܚܲܕ ܐ݇ܚܹܪ݇ܢܵܐ. ܐ݇ܡܸܪܹܗ ܫܲܬܪܵܒܵܐ ܒܸܫܡܵܥܵܐ ܝܘܸܢ ܡܸܢܘܼܟ ܗܹܡܸܙܡܵܢ ܕܡܲܕܘܼܥܹܐ ܝܠܵܗ̇ ܕܠܘܼܒܸܠܘܼܟ ܫܸܟ ܥܲܠ ܐܲܪܝܵܐ ܘܫܡܝܼܥܵܐ ܝܘܸܬ ܡܸܢܹܗ ܚܲܒܪܵܐ ܡܸܢܕܝܼ ܕܩܵܡ ܡܲܙܕܸܥܠܘܼܟ. ܐ݇ܡܸܪܹܗ ܕܸܡܢܵܐ: ܗܹܐ ܥܒܸܪܹܗ ܒܠܸܒܝܼ ܫܸܟ ܥܲܠܘܼܗܝ: ܐܸܠܵܐ ܠܵܐ ܒܘܿܬ ܓܵܢܝܼ. ܐ݇ܡܸܪܹܗ ܫܲܬܪܵܒܵܐ: ܒܲܣ ܒܘܿܬ ܡܵܢܝܼ¿ ܐ݇ܡܸܪܹܗ ܕܸܡܢܵܐ: ܟܹܐ ܝܵܕܥܸܬܵܗ̇ ܢܸܣܒܲܬ ܕܐܝܼܬ ܒܹܝܠܝܼ ܘܒܹܝܠܘܼܟ: ܘܟܹܐ ܝܵܕܥܸܬ ܟܡܵܐ ܡܸܢܬܵܐ ܐܝܼܬ ܠܘܼܟ ܥܲܠܝܼ ܘܡܘܼܕ ܩܵܘܠܵܐ ܘܡܘܼܕ ܚܵܛܸܪ ܓ̰ܲܡܥܘܼܬܵܐ ܝܗܸܒ݂ܠܝܼ ܩܵܬܘܼܟ ܟܲܕ ܩܵܡ ܫܲܕܸ̇ܪܝܼ ܠܕ ܦܣܘܩܐ. ܐ. ܐܲܪܝܵܐ ܠܟܸܣܠܘܼܟ. ܘܠܹܐ ܝܘܸܢ ܡܨܵܝܵܐ ܒܟ̰ܘܼ ܬܵܗܵܪ ܕܛܲܫܹܝܢ ܡܸܢܘܼܟ ܗ̇ܘ ܡܸܢܕܝܼ ܕܝܕܝܼܥܘܼܗܝ ܝܘܸܢ ܝܵܥܢܹܐ ܗ̇ܝ ܒܝܼܫܬܵܐ ܕܐܵܬܝܐ ܠܘܼܟ ܡܸܢܹܗ. ܐ݇ܡܸܪܹܗ ܫܲܬܪܵܒܵܐ: ܘܡܘܼܕܝܼ ܫܡܸܥܠܘܼܟ¿ ܐ݇ܡܸܪܹܗ ܕܸܡܢܵܐ: ܗܘܼܩܹܠܹܗ ܩܵܬܝܼ ܚܲܕ ܐ݇ܢܵܫܵܐ ܫܲܪܝܼܪܵܐ ܘܡܗܲܝܡܢܵܐ ܕܠܲܝܬ ܫܸܟ ܒܗܹܡܸܙܡܵܢܹܗ: ܕܐܲܪܝܵܐ ܐ݇ܡܸܪܹܗ ܠܚܲܕܟܡܵܐ ܐ݇ܢܵܫܹ̈ܐ ܕܡܲܓ̰ܠܝܼܣܘܼܗܝ ܚܘܿܫܝܼܝܼ ܒܹܐܬܵܝܵܐ ܝܠܵܗ̇ ܡ̣ܢ ܒܸܣܪܵܐ ܕܬܵܘܪܵܐ ܘܠܹܐ ܝܘܸܢ ܣܢܝܼܩܵܐ ܥܲܠ ܚܲܝܘܼ̈ܗܝ. ܒܸܕ ܐܵܟ݂ܠܸܢܹܗ ܘܒܸܕ ܡܲܟ݂ܠܸܢ ܡܸܢܹܗ ܐܵܦ ܠܕܵܘ̈ܣܬܝܼ. ܘܟܲܕ ܫܡܸܥܠܝܼ ܐܵܗܵܐ ܚܲܒܪܵܐ ܘܝܕܸܥܠܝܼ ܩܲܠܒܘܼܬܹܗ ܘܒ݂ܝܼܫܘܼܬܵܐ ܕܩܵܘܠܹܗ ܐ݇ܬܹܠܝܼ ܠܟܸܣܠܘܼܟ ܕܦܵܪܥܹܢ ܘܵܓ̰ܹܒܘܼܬܝܼ ܘܥܵܒ݂ܕܸܬ ܟ̰ܵܪܵܐ ܩܵܐ ܓܵܢܘܼܟ. ܘܟܲܕ ܫܡܸܥܠܹܗ ܫܲܬܪܵܒܵܐ ܗܹܡܸܙܡܵܢܹ̈ܐ ܕܕܸܡܢܵܐ ܘܕܟܸܪܹܗ ܩܵܘܠܘܼ̈ܗܝ ܘܐܸܩܪܵܪ̈ܘܼܗܝ ܕܥܒܸܝܼܕܵܝ ܗ݇ܘܵܐ ܥܲܡܘܼܗܝ ܘܬܘܼܚܡܸܢܹܗ ܒܫܸܕܬܵܐ ܕܐܲܪܝܵܐ. ܚܫܸܒ݂ܠܹܗ ܕܕܸܡܢܵܐ ܕܘܼܙ ܝܼܠܹܗ ܥܲܡܹܗ ܡܲܪܥܘܼܫܹܗ ܝܠܹܗ. ܘܚܙܹܠܹܗ ܕܗܹܡܸܙܡܵܢ ܕܕܸܡܢܵܐ ܩܘܼܪܒܵܐ ܕܗܵܘܢܵܐ ܝܠܵܗ̇. ܘܪܵܒܵܐ ܡܘܼܒܝܼܸܢܹܗ ܩܵܬܘܼܗܝ ܝܵܩܘܿܪܵܐ. ܐܵܗܵܐ ܚܲܒܪܵܐ ܘܐ݇ܡܸܪܹܗ ܩܵܐ ܡܘܼܕܝܼ ܗܵܕܟܵܐ ܒܸܙܠܵܡܝܼ. ܝܠܹܗ ܐܲܪܝܵܐ ܟܲܕ ܠܹܐ ܝܘܸܢ ܥܒ݂ܝܼܕܵܐ ܚܲܕ ܓܢܵܗܵܐ ܠܵܐ ܩܵܬܘܼܗܝ ܘܐܵܦܠܵܐ ܠܚܲܕ ܡ̣ܢ ܪܹ̈ܓܵܘܵܬܘܼܗܝ ܗܵܐ ܡ̣ܢ ܕܗܘܝܼܵܐ ܝܘܸܢ ܥܲܡܘܼܗܝ. ܘܠܹܐ ܝܘܸܢ ܒܸܚܫܵܒ݂ܵܐ ܕܐܝܼܬ ܚܕܵܐ ܗܲܓ̰ܲܬ ܐ݇ܚܹܪ݇ܬܵܐ ܠܐܵܗ݀ܵܐ ܫܒ݂ܘܿܩ ܡ̣ܢ ܗ̇ܝ ܕܦܝܵܫܵܐ ܝܠܹܗ ܡܘܼܩܸܡܵܐ ܕܲܪܩܘܼܒܸܠܝܼ ܒܒܘܼܚܬܵܢܹ̈ܐ ܘܠܸܒܹܗ ܚܪܝܼܒ݂ܵܐ ܝܠܹܗ ܥܲܠܝܼ. ܡܣܵܒܵܒ ܕܐܝܼܬ ܥܲܡ ܐܲܪܝܵܐ ܚܲܕܟܡܵܐ ܐܢܵܫܹ̈ܐ ܒܝܼܫܹ̈ܐ. ܘܝܕܸܥܠܹܗ ܒܢܸܣܝܵܢܵܐ ܩܲܠܒܘܼܬܵܝ ܘܡܸܢܕܝܵܢܹ̈ܐ ܐ݇ܚܹܪ̈݇ܢܹܐ. ܘܟܹܐ ܡܲܣܒܹܬܝܼ ܠܟܸܣܠܹܗ ܗ̇ܘ ܡܸܢܕܝܼ ܕܫܵܡܹܥ ܡ̣ܢ ܐ݇ܚܹܪ̈݇ܢܹܐ: ܡܣܵܒܵܒ ܕܚܲܒ݂ܪܘܼܬܵܐ ܕܒܝܼܫܹ̈ܐ ܚܲܕܟܡܵܐ ܓܵܗܹ̈ܐ ܟܹܐ ܡܲܥܒܸܪܵܐ ܒܗܵܘܢܵܐ ܕܐ݇ܢܵܫܵܐ ܚܕܵܐ ܚܫܵܒ݂ܬܵܐ ܠܵܐ ܫܪܝܼܪܬܵܐ ܥܲܠ ܐ݇ܢܵܫܹ̈ܐ ܛܵܒܹ̈ܐ ܘܢܸܣܝܵܢܹܗ ܟܹܐ ܡܲܚܠܸܛܠܹܗ ܐܲܝܟ ܕܚܠܸܛܠܵܗ̇ ܐܘܿܪܕܵܓ ܐܪܝܐ ܘܬܘܪܐ. ܠܗ ܕܟܹܐ ܐܵܡܪܝܼ ܕܚܙܹܠܵܗ̇ ܓܵܘ ܡܝܼ̈ܵܐ ܒܲܗܪܵܐ ܕܟܵܘܟ݂ܒ݂ܵܐ ܘܚܫܸܒ݂ܠܵܗ̇ ܕܢܘܼܢܵܐ ܝܠܹܗ ܘܪܗܸܛܠܵܗ̇ ܕܨܵܝܕܵܐ ܗ݇ܘܵܐ ܠܹܗ ܘܟܲܕ ܓ̰ܘܼܪܸܒܠܵܗ̇ ܪܵܒܵܐ ܓܵܗܹ̈ܐ ܝܕܸܥܠܵܗ̇ ܕܠܹܐ ܝܠܹܗ ܚܲܕ ܡܸܢܕܝܼ ܡܸܬܬܨܝܼܕܵܢܵܐ ܘܩܵܡ ܫܵܒ݂ܩܵܐ ܠܹܗ. ܘܠܗ̇ܘܿ ܝܵܘܡܵܐ ܐ݇ܚܹܪ݇ܢܵܐ ܚܙܹܠܵܗ̇ ܢܘܼܢܵܐ ܘܚܫܸܒ݂ܠܵܗ̇ ܐܲܝܟ ܗ̇ܘ ܝܼܠܹܗ ܕܚܙܹܠܵܗ̇ ܩܘܼܕܡܵܐ ܕܥܒܸܪܹܗ ܘܩܵܡ ܫܵܒ݂ܩܵܐ ܠܹܗ ܘܠܵܐ ܒܥܹܠܵܗ̇ ܕܨܵܝܕܵܐ ܗ݇ܘܵܐ ܠܹܗ. ܒܲܣ ܐܸܢ ܫܡܝܼܥܵܐ ܝܠܹܗ ܐܲܪܝܵܐ ܚܲܕ ܕܘܼܓܠܵܐ ܥܲܠܝܼ ܘܚܫܝܼܒ݂ܘܼܗܝ ܝܠܹܗ ܫܪܵܪܵܐ: ܒܸܕ ܗܵܘܹܐ ܐܵܦ ܥܲܠܝܼ ܗ̇ܘ ܡܸܢܕܝܼ ܕܗܘܹܠܹܗ ܥܲܠ ܐ݇ܚܹܪ̈݇ܢܹܐ: ܘܐܸܢ ܠܹܐ ܝܠܹܗ ܫܡܝܼܥܵܐ ܚܲܕ ܡܸܢܕܝܼ ܥܲܠܝܼ ܘܒܵܥܹܐ ܕܥܵܒܹܕ ܒܝܼܫܬܵܐ ܥܲܡܝܼ ܕܠܵܐ ܟ̰ܘܼ ܣܵܒܵܒ ܐܵܗܵܐ ܚܕܵܐ ܥܵܓ̰ܹܒܘܼܬܵܐ ܝܠܵܗ̇ ܓܘܼܪܬܵܐ. ܘܐ݇ܡܝܼܪܬܵܐ ܝܠܵܗ̇: ܥܵܓ̰ܹܒܘܼܬܵܐ ܝܠܵܗ̇ ܕܚܲܕ ܐ݇ܢܵܫܵܐ ܒܵܥܹܐ ܕܣܲܙܓܸܪ ܠܚܲܒ݂ܪܹܗ: ܘܚܲܒ݂ܪܹܗ ܠܵܐ ܗܵܘܹܐ ܪܵܙܝܼ. ܘܥܵܓ̰ܹܒܘܼܬܵܐ ܝܠܵܗ̇ ܒܝܼܫ ܓܘܼܪܬܵܐ ܕܒܵܥܹܐ ܡܲܟܡܸܠܹܗ ܪܸܙܵܝܹܗ ܘܗ̇ܘ ܟܵܪܹܒ. ܘܐܸܢ ܟܲܪܒܵܐ ܒܘܿܬ ܚܕܵܐ ܦܠܵܢ ܗܲܓ̰ܲܬ ܝܼܠܵܗ̇: ܡܘܼܡܟܝܼܢ ܝܼܠܵܗ̇ ܕܗܵܘܝܵܐ ܣܲܙܓܵܪܘܼܬܵܐ ܘܐܝܼܬ ܐܘܼܡܘܼܕ ܠܦܲܚܲܠܬܵܐ: ܘܐܸܢ ܕܠܵܐ ܗܲܓ̰ܲܬ ܝܼܠܵܗ̇ ܠܲܝܬ ܗܹܒ݂ܝܼ. ܡܣܵܒܵܒ ܕܐܸܢ ܗܲܓ̰ܲܬ ܡܲܟܪܸܒܵܢܬܵܐ ܝܠܵܗ̇ ܒܫܘܼܪܵܝܵܗ̇: ܐܝܼܬ ܐܘܼܡܘܼܕ ܕܦܲܚܲܠܬܵܐ ܒܚܲܪܬܘܼܗܵ: ܘܗܵܐ ܐܵܢܵܐ ܨܘܼܚܨܸܠܝܼ ܘܠܹܐ ܝܘܸܢ ܒܸܚܙܵܝܵܐ ܒܹܝܠܝܼ ܘܒܹܝܠ ܐܲܪܝܵܐ ܚܲܕ ܓܢܵܗܵܐ ܙܥܘܿܪܵܐ ܐܵܦܠܵܐ ܓܘܼܪܵܐ. ܗܹܐ ܐ݇ܢܵܫܵܐ ܠܹܐ ܡܵܨܹܐ ܕܗܵܘܹܐ ܪܵܒܵܐ ܥܕܵܢܵܐ ܒܚܲܒ݂ܪܘܼܬܵܐ ܥܲܡ ܚܲܕ ܐ݇ܚܹܪ݇ܢܵܐ ܘܢܵܛܸܪܵܗ̇ ܓܵܢܹܗ ܡܸܢܹܗ ܒܟܠܡܸܢܕܝܼ ܐܵܦܠܵܐ ܡܵܨܹܐ ܕܗܵܘܹܐ ܗܲܡܵܫܵܐ ܗܘܼܫܝܵܪ ܕܠܵܐ ܚܵܠܹܛ ܟ̰ܘܼ ܚܸܠܛܵܐ ܙܥܘܿܪܵܐ ܝܵܐ ܓܘܼܪܵܐ ܕܓܲܢܓܸܙ ܡܸܢܹܗ ܚܲܒ݂ܪܹܗ. ܐܝܼܢܵܐ ܐ݇ܢܵܫܵܐ ܗܵܘܢܵܢܵܐ ܘܝܵܕܥܵܢܵܐ ܕܛܵܒ݂ܬܵܐ ܐܸܢ ܚܠܸܛܠܹܗ ܚܲܒ݂ܪܹܗ ܚܲܕ ܚܸܠܛܵܐ ܟܹܐ ܨܲܚܨܹܐ ܠܹܗ ܘܟܹܐ ܬܵܩܸܠܹܗ ܓܢܵܗܹܗ ܘܟܹܐ ܓܲܫܸܩ ܕܐܸܢ ܒܝܼܕܲܥܬܵܐ ܥܒ݂ܝܼܕܘܼܗܝ ܝܠܹܗ ܝܵܐ ܕܠܵܐ ܬܲܚܡܲܢܬܵܐ. ܒܵܬ݇ܪ ܗܵܕܵܐ ܟܹܐ ܦܲܟܸܪ ܕܐܸܢ ܫܵܒܹܩ ܠܹܗ ܓܢܵܗܹܗ ܐܝܼܬ ܠܘ ܦܣܘܩܐ. ܐ. ܚܲܕ ܚܘܼܣܪܵܢܵܐ ܝܵܐ ܚܕܵܐ ܒܵܨܘܿܪܘܼܬܵܐ. ܘܒܘܿܬ ܐܵܗܵܐ ܠܹܗ ܥܵܒܹܕܠܹܗ ܓܘܼܢܵܗܟܵܪ ܠܕܵܘܣܬܹܗ ܐܝܼܡܲܢ ܕܡܲܫܟ̰ܸܚ ܚܕܵܐ ܐܘܼܪܚܵܐ ܠܦܲܚܘܼܠܹܐ ܓܢܵܗܹܗ. ܘܐܸܢ ܐܲܪܝܵܐ ܒܸܚܫܵܒ݂ܵܐ ܝܠܹܗ ܕܐܵܢܵܐ ܡܘܼܩܲܨܸܪ ܝܼܘܸܢ: ܐܵܢܵܐ ܠܹܐ ܝܘܸܢ ܒܸܚܙܵܝܵܐ ܒܓܵܢܝܼ ܟ̰ܘܼ ܓܢܵܗܵܐ. ܡܸܓ̰ܸܕ ܚܲܕܟܡܵܐ ܓܵܗܹ̈ܐ ܟܠܹܐ ܠܝܼ ܕܲܪܩܘܼܒ݂ܠܹܗ ܒܚܲܕܟ̰ܡܵܐ ܪܸ̈ܥܝܵܢܹܐ ܟܲܕ ܠܵܐ ܚܫܸܒ݂ܠܝܼ ܘܩܵܡ ܡܲܪܥܸܫܸܢܹܗ. ܘܒܲܠܟܹܐ ܐܵܗܵܐ ܚܫܝܼܒ݂ܵܐ ܠܹܗ ܐܲܝܟ ܩܲܫܕܲܪܬܵܐ ܥܲܠܘܼܗܝ ܘܕܲܪܩܘܼܒ݂ܠܘܼܬܵܐ ܠܪܸܙܵܝܘܼܗܝ ܟܲܕ ܠܹܐ ܝܘܸܢ ܒܸܚܙܵܝܵܐ ܒܝܼܝܼ ܟ̰ܘܼ ܓܢܵܗܵܐ ܒܟܠܵܗ̇ ܐܵܗܵܐ ܥܕܵܢܵܐ. ܟ̰ܘܼܢܟܹܐ ܠܹܐ ܝܼܘܸܢ ܟ̰ܸܠܝܵܐ ܕܲܪܩܘܼܒ݂ܠܹܗ ܒܚܲܕ ܡܸܢܕܝܼ ܐܸܠܵܐ ܟ̰ܸܡ ܒܚܲܕ ܟܡܵܐ ܫܘܼܓ݂ܠܹ̈ܐ ܚܲܕ ܡܸܢܕܝܼ ܡ̣ܢ ܐܲܢܹܐ ܠܣܲܪ̈ܒܵܙܘܼܗܝ ܘܠܓܘܼܪ̈ܵܢܘܼܗܝ: ܓܸܠܝܵܐ ܚܲܕ ܡܸܢܕܝܼ ܡ̣ܢ ܐܲܢܹܐ ܠܣܲܪ̈ܒܵܙܘܼܗܝ ܘܠܓܘܼܪ̈ܵܢܘܼܗܝ: ܐܸܠܵܐ ܟܹܐ ܣܲܚܒܸܪܹܢ ܗ݇ܘܵܐ ܠܹܗ ܒܢܲܦ̮ܫܹܗ ܘܟܹܐ ܗܲܡܙܸܡ̣ܢ ܗ݇ܘܵܐ ܥܲܡܹܗ ܒܛܸܫܘܵܐ ܘܐ݇ܪܵܙܵܢܵܐܝܼܬ ܐܲܝܟ ܚܲܕ ܐ݇ܢܵܫܵܐ ܙܕܝܼܥܵܐ ܘܡܵܪܹܐ ܗܘܸܪܡܲܬ: ܒ݂ܸܙܕܵܥܵܐ ܡܸܢܹܗ ܘܡܝܲܩܘܼܪܹܗ. ܘܝܕܸܥܠܝܼ ܐܵܕܝܼܵܐ ܕܗ̇ܘ ܕܛܵܠܸܒ ܘܒܵܥܹܐ ܒܲܣܝܼܡܘܼܬܵܐ ܡ̣ܢ ܐܲܚܘܿܢܘܵܬܹ̈ܐ ܒܥܕܵܢܵܐ ܕܪܵܐܝ ܘܡ̣ܢ ܗܲܟܝܼܡܹ̈ܐ ܒܥܕܵܢܵܐ ܕܡܲܪܥܵܐ ܘܡ̣ܢ ܫܲܪܥܲܬܟܵܪܹ̈ܐ ܒܒܲܩܲܪܬܵܐ ܕܥܲܠ ܚܲܕ ܡܸܢܕܝܼ: ܟܹܐ ܛܲܠܸܩ ܝܘܼܬܪ̈ܵܢܹܐ ܕܕܲܥܝܵܢܵܐ ܬܪܝܼܨܵܐ ܘܟܹܐ ܙܵܝܕܵܐ ܢܦܵܠܬܹܗ ܘܟܹܐ ܓܵܪܹܫ ܝܘܼܩܪܵܐ ܙܵܘܕܵܐ. ܘܐܸܠܵܐ ܒܲܠܟܹܐ ܐܵܗܵܐ ܗܘܸܐ ܠܵܗ̇ ܡ̣ܢ ܪܸܦܝܘܼܬܵܐ ܕܟܹܐ ܗܵܘܝܵܐ ܚܲܕܟܡܵܐ ܓܵܗܹ̈ܐ ܠܫܘܼܠܛܵܢܵܐ ܡܣܲܒܵܒ ܕܚܲܒ݂ܪܘܼܬܵܐ ܕܫܘܼܠܛܵܢܵܐ ܡܠܝܼܬܵܐ ܝܠܵܗ̇ ܩܹܘܲܢܕܹܝܢܘܿܣܹ̈ܐ ܐܵܦܸܢ ܬܵܒܹܥ ܥܲܠܘܼܗܝ ܐ݇ܢܵܫܵܐ ܡ̣ܢ ܟܠܹܗ ܠܸܒܹܗ ܘܒܡܗܘܼܡܢܘܼܬܵܐ ܘܒܚܘܼܒܵܐ ܘܒܕܵܘܣܬܘܼܬܵܐ ܛܵܒ݂ܬܵܐ. ܘܹܐܠܵܐ ܛܠܵܩܝܼ ܒܸܗܘܵܝܵܐ ܝܠܹܗ ܗܲܪ ܒܐܵܢܝܼ ܛܵܒ݂ܵܬܹ̈ܐ ܕܦܸܫܠܘܿܢ ܥܒ݂ܝܼܪܹ̈ܐ ܥܲܡܝܼ. ܘܐܸܢ ܐܵܦ ܗܵܕܟ݂ܵܐ ܠܹܐ ܝܠܵܗ̇: ܒܲܣ ܚܲܕ ܓܸܕܫܵܐ ܝܠܹܗ ܡ̣ܢ ܓܸܕܫܹ̈ܐ ܕܐܸܩܒܵܠܹ̈ܐ ܘܕܩܸܣܡܲܬܹ̈ܐ ܣܸܢܝܹ̈ܐ ܕܠܹܐ ܡܵܨܹܐ ܐ݇ܢܵܫܵܐ ܕܦܲܪܬܹܟ ܡܸܢܵܝ. ܘܩܸܣܡܲܬ ܝܼܠܵܗ̇ ܕܟܹܐ ܬܵܒ݂ܪܵܐ ܠܚܲܝܠܹܗ ܕܐܲܪܝܵܐ ܘܠܙܲܪܒܘܼܬܹܗ ܘܟܹܐ ܡܲܥܒܸܪܵܐ ܠܹܗ ܠܩܲܒ݂ܪܵܐ: ܘܗ̇ܝ ܝܠܵܗ̇ ܕܟܹܐ ܡܲܪܟܸܒ݂ܵܐ ܠܐ݇ܢܵܫܵܐ ܐܪܝܐ ܘܬܘܪܐ. ܠܙ ܡܚܝܼܠܵܐ ܥܲܠ ܚܲܨܵܐ ܕܦܝܼܠܵܐ ܒܲܛܪܵܢ: ܘܗ̇ܝ ܝܠܵܗ̇ ܕܟܹܐ ܝܵܗܒ݂ܵܐ ܥܲܠ ܚܘܼܘܹܐ ܚܲܪܡܵܢܵܐ ܗܘܼܟܡܵܐ ܩܵܐ ܗ̇ܘ ܕܟܹܐ ܓܵܪܹܫ ܠܹܗ ܣܲܡܹܗ ܘܟܹܐ ܛܲܝܸܠ ܒܝܹܗ: ܘܗ̇ܝ ܝܠܵܗ̇ ܕܟܹܐ ܚܵܠܨܵܐ ܠܪܸܦܝܵܐ ܘܟܹܐ ܥܲܪܩܸܠܵܐ ܠܙܪܝܼܙܵܐ ܘܟܹܐ ܡܲܪܘܸܚܵܐ ܠܡܘܼܠܝܸܨܵܐ ܘܟܹܐ ܝܵܗܒ݂ܵܐ ܠܸܒܵܐ ܠܙܵܕܘܿܥܵܢܵܐ ܘܟܹܐ ܡܲܙܕܸܥܵܐ ܠܡܲܪܕܵܐ ܟܲܕ ܓܵܕܫܝܼ ܥܲܠܘܼܗܝ ܚܲܕܟܡܵܐ ܓܸܕܫܹ̈ܐ ܬܸܠܝܹ̈ܐ ܒܒܲܕܐܸܩܒܵܠܘܼܬܵܐ. ܐ݇ܡܸܪܹܗ ܕܸܡܢܵܐ: ܐܵܗܵܐ ܕܝܵܪܬܵܐ ܕܡܲܠܟܵܐ ܥܲܠܘܼܟ ܠܹܐܝܠܵܗ̇ ܡ̣ܢ ܡܲܠܲܦܬܵܐ ܕܐ݇ܢܵܫܹ̈ܐ ܒܝܼܫܹ̈ܐ ܐܵܦܠܵܐ ܡܸܢ ܪܸܦܝܘܼܬܵܐ ܝܵܐ ܡ̣ܢ ܣܵܒܵܒ ܐ݇ܚܹܪ݇ܢܵܐ. ܐܸܠܵܐ ܩܲܠܒܘܼܬܵܐ ܝܠܵܗ̇ ܡܸܢܹܗ ܘܩܸܫܝܘܼܬܵܐ: ܡܣܵܒܵܒ ܕܩܸܫܝܵܐ ܝܠܹܗ ܘܩܲܠܒ ܘܕܲܓ݂ܵܠܵܐ. ܗܹܐ ܐܝܬ ܚܸܠܝܘܼܬܵܐ ܒܠܲܚܡܹܗ: ܐܸܠܵܐ ܚܲܪܬܹܗ ܣܲܡܵܐ ܝܠܵܗ̇ ܩܵܛܘܿܠܵܐ. ܐ݇ܡܸܪܹܗ ܫܲܬܪܵܒܵܐ ܒܸܚܙܵܝܵܐ ܝܘܸܢ ܕܒܣܸܡܠܝܼ ܒܚܸܠܝܘܼܬܵܐ ܟܲܕ ܛܥܝܼܡܵܐ ܠܝܼ ܘܗܵܐ ܡܛܸܐ ܠܝܼ ܠܚܲܪܬܵܗ̇ ܕܝܼܠܵܗ̇ ܡܵܘܬܵܐ. ܘܐܸܢ ܠܵܐ ܗܵܘܝܵܐ ܗ݇ܘܵܐ ܐܵܚܸܪܝܼ ܠܹܐ ܦܵܝܫܹܢ ܗ݇ܘܵܐ ܠܟܸܣ ܐܲܪܝܵܐ ܟܲܕ ܗ̇ܘ ܐܵܟ݂ܠܵܢܵܐ ܕܒܸܣܪܵܐ ܝܠܹܗ ܘܐܵܢܵܐ ܐܵܟ݂ܠܵܢܵܐ ܕܓܸܠܵܐ. ܘܐܵܢܵܐ ܒܐܵܗܵܐ ܓܸܕܫܵܐ ܐܲܝܟ ܕܲܒܵܫܵܐ ܝܘܸܢ ܕܟܹܐ ܝܵܬܹܒ݂ ܥܲܠ ܦܸܩܚܵܐ ܕܢܝܼܠܘܼܦܵܪ ܘܟܹܐ ܒܵܣܸܡ ܒܪܹܝܚܹܗ ܘܒܛܲܥܡܹܗ ܘܟܹܐ ܕܵܒܹܩ ܠܹܗ ܗ̇ܘ ܒܘܼܣܵܡܵܐ ܘܟܲܕ ܐܵܬܹܐ ܠܲܝܠܹܐ ܟܹܐ ܓ̰ܵܡܹܥ ܥܲܠܘܼܗܝ ܗ̇ܘ ܦܸܩܚܵܐ ܘܟܹܐ ܡܵܐܹܬ. ܘܡܲܢ ܕܠܹܐ ܝܠܹܗ ܪܵܐܙܝܼ ܒܐܵܗܵܐ ܕܘܼܢܝܹܐ ܒܗ̇ܘ ܡܸܢܕܝܼ ܕܟܹܐ ܡܵܠܹܐ ܘܡܲܢ ܘܦܸܫܛܵܐ ܥܲܝܢܹܗ ܠܡܸܢܕܝܼ ܐ݇ܚܹܪ݇ܢܵܐ ܘܠܵܐ ܙܵܕܹܥ ܡ̣ܢ ܚܲܪܬܵܐ: ܟܹܐ ܕܵܡܹܐ ܠܕܸܕܒ݂ܵܐ ܕܠܹܐ ܗܵܘܹܐ ܪܵܙܝܼ ܒܐܝܼܠܵܢܵܐ ܘܒܪܹ̈ܝܗܵܢܹܐ ܘܠܹܐ ܡܵܠܝܼ ܠܹܗ ܐܲܢܹܐ ܘܟܹܐ ܫܲܗܘܸܬ ܠܡܝܼ̈ܵܐ ܕܟܹܐ ܨܵܠܝܼ ܡ̣ܢ ܢܵܬܵܐ ܕܦܝܼܠܵܐ ܘܟܹܐ ܛܵܪܸܦܠܹܗ ܦܝܼܠܵܐ ܒܢܵܬܹܗ ܘܟܹܐ ܩܵܛܸܠ ܠܹܗ. ܘܗ̇ܘ ܕܡܲܙܝܸܕ ܚܘܼܒܵܐ ܘܢܲܨܝܼܗܲܬ ܠܗ̇ܘ ܕܠܵܐ ܛܵܥܹܢ ܡܸܢܬܵܐ ܟܹܐ ܕܵܡܹܐ ܠܗ̇ܘ ܕܒܵܙܹܩ ܒܲܪܙܲܪܥܵܐ ܒܚܕܵܐ ܕܘܼܟܬܵܐ ܫܘܿܪܵܟܵܬ: ܘܗ̇ܘ ܕܝܵܗܒܸܠ ܪܵܐܝ ܠܗ̇ܘ ܕܚܵܫܹܒ݂ ܠܵܗ̇ ܓܵܢܹܗ ܗܵܘܢܵܢܵܐ: ܟܹܐ ܕܵܡܹܐ ܠܗ̇ܘ ܕܥܵܒܹܕ ܡܲܨܠܵܗܲܬ ܥܥܲܡ ܡܝܼܬܵܐ ܘܦܲܬܦܸܬ ܠܚ ܦܣܘܩܐ. ܐ. ܒܢܵܬܝܵܬܹ̈ܐ ܕܟܲܪܵܐ. ܐ݇ܡܸܪܹܗ ܕܸܡܢܵܐ ܪܲܦܝܼ ܐܝܼܕܵܐ ܡ̣ܢ ܐܲܢܹܐ ܗܹܡܸܙܡܵܢܹ̈ܐ ܘܥܒ݂ܘܿܕ ܟ̰ܵܪܵܐ ܩܵܐ ܓܵܢܘܼܟ. ܐ݇ܡܸܪܹܗ ܫܲܬܪܵܒܵܐ ܡܘܼܕܝܼ ܟ̰ܵܪܵܐ ܥܵܒ݂ܕܸܢ ܩܵܐ ܓܵܢܝܼ ܘܗܵܐ ܒܵܥܹܐ ܐܲܪܝܵܐ ܕܐܵܟܸܠܝܼ¿ ܘܗܵܐ ܐܲܢ݇ܬ ܒܓܵܢܘܼܟ ܩܵܡ ܡܲܕܥܸܬ ܠܝܼ ܪܸܥܝܵܢܹܗ ܘܝܲܨܪܹܗ ܒܝܼܫܵܐ ܘܚܵܛܸܪܓ̰ܲܡܥ ܝܼܘܸܢ ܕܐܵܦܸܢ ܗ̇ܘ ܒܓܵܢܹܗ ܒܵܥܹܐ ܛܵܒ݂ܬܝܼ ܐܸܢ ܓܘܼܪ̈ܵܢܘܼܗܝ ܒܩܲܠܒܘܼܬܵܝ ܘܒܒܘܼܚܬܵܢܵܝ ܒܵܥܝܼ ܕܛܲܠܩܝܼ ܠܝܼ ܠܹܐ ܝܠܹܗ ܟ̰ܵܬܘܿܢ ܩܵܬܵܝ ܐܵܗܵܐ ܫܘܼܓ݂ܠܵܐ. ܡܣܵܒܵܒ ܐܸܢ ܓ̰ܡܸܥܠܘܿܢ ܐ݇ܢܵܫܹ̈ܐ ܩܲܠܒܵܙܲܢ̈ܓܹܐ ܘܙܵܠܘܿܡܹ̈ܐ ܥܲܠ ܙܲܟܵܝܵܐ ܘܦܫܝܼܛܵܐ ܟܹܐ ܡܵܨܝܼ ܕܛܲܠܩܝܼܠܹܗ ܐܵܦܸܢ ܡܚܝܼ̈ܠܹܐ ܝܢܵܐ ܘܗ̇ܘ ܚܲܝܠܵܢܵܐ: ܐܲܝܟ ܕܩܛܸܠܘܿܢ ܕܹܐܒ݂ܵܐ ܘܩܲܪܓ݂ܵܐ ܘܟ̰ܲܩܵܠ ܠܓܘܼܡܠܵܐ ܟܲܕ ܓ̰ܡܸܥܠܘܿܢ ܥܲܠܘܼܗܝ ܒܩܲܠܒܘܼܬܵܐ ܘܒܕܵܓ݂ܵܠܘܼܬܵܐ ܘܒܢܵܗܵܩܘܼܬܵܐ. ܐ݇ܡܸܪܹܗ ܕܸܡܢܵܐ ܗܲܩܝܼ ܠܹܗ ܩܵܬܝܼ ܡܵܣܵܠܵܝ. ܐ݇ܡܸܪܹܗ ܫܲܬܪܵܒܵܐ: ܟܹܐ ܗܲܩܝܼ ܕܐܝܼܬ ܗ݇ܘܵܐ ܚܲܕ ܐܲܪܝܵܐ ܒܚܕܵܐ ܡܲܝܫܵܐ ܥܲܠ ܡܲܪܙܵܐ ܕܚܕܵܐ ܐܘܼܪܚܵܐ ܘܐܝܼܬ ܗ݇ܘܵܐ ܠܹܗ ܬܠܵܬܵܐ ܚܲܒ݂ܪ̈ܵܘܵܬܹܐ ܕܹܐܒ݂ܵܐ ܘܩܲܪܓ݂ܵܐ ܘܟ̰ܲܩܵܠ. ܘܚܲܕ ܝܵܘܡܵܐ ܚܲܕܟܡܵܐ ܪ̈ܵܥܝܹܐ ܥܒܸܪܘܿܢ ܒܗ̇ܝ ܐܘܼܪܚܵܐ ܘܥܲܡܵܝ ܓܘܼܡܠܹ̈ܐ. ܘܦܸܫܠܹܗ ܚܲܕ ܓܘܼܡܠܵܐ ܡܸܢܵܝ ܠܒܵܬ݇ܪܵܐ ܘܥܒܸܪܹܗ ܓܵܘ ܗ̇ܝ ܡܲܝܫܵܐ ܗܲܠ ܕܡܛܹܠܹܗ ܠܟܸܣ ܐܲܪܝܵܐ. ܐ݇ܡܸܪܹܗ ܩܵܬܹܗ ܐܲܪܝܵܐ ܡܐܲܝܟܵܐ ܐ݇ܬܹܠܘܼܟ¿ ܐ݇ܡܸܪܹܗ ܩܵܬܹܗ ܡܸܢ ܦܠܵܢ ܕܘܼܟܵܐ. ܐ݇ܡܸܪܹܗ ܘܡܘܼܕܝܼ ܠܵܗ̇ ܡܲܛܠܲܒܘܼܟ¿ ܐ݇ܡܸܪܹܗ ܟܠܡܵܐ ܕܦܲܩܸܕ ܠܝܼ ܡܲܠܟܵܐ. ܐ݇ܡܸܪܹܗ ܦܘܼܫ ܠܟܸܣܠܲܢ ܒܪܵܗܵܬܘܼܬܵܐ ܘܒܫܲܝܢܵܐ ܘܒܚܘܿܫܝܼܘܼܬܵܐ. ܘܦܸܫܠܹܗ ܓܘܼܡܠܵܐ ܟܸܣ ܐܲܪܝܵܐ ܪܵܒܵܐ ܙܲܒ݂ܢܵܐ. ܘܦܠܸܛܠܹܗ ܐܲܪܝܵܐ ܒܚܲܕ ܡ̣ܢ ܝܵܘܡܵܢܹ̈ܐ ܠܨܲܝܕܵܐ ܘܬܦܸܩܠܹܗ ܒܚܲܕ ܦܝܼܠܵܐ ܙܲܪܒܵܢܵܐ ܘܦܠܸܫܠܹܗ ܥܲܡܘܼܗܝ ܚܲܕ ܦܠܵܫܵܐ ܚܲܝܠܵܢܵܐ ܘܦܘܼܪܬܸܟܠܹܗ ܡܸܢܹܗ ܟܲܕ ܡܸܚܝܵܐ ܘܕܘܼܪܒܸܢܵܐ ܘܫܲܪܝܘܼܪܹܐ ܡܸܢܹܗ ܕܸܡܵܐ. ܡܣܵܒܵܒ ܕܕܘܼܪܒܸܢܘܼܗܝ ܗ݇ܘܵܐ ܦܝܼܠܵܐ ܒܢܝܼܒ݂ܘܼ̈ܗܝ ܘܡܛܹܠܹܗ ܠܡܲܢܙܝܼܠܘܼܗܝ ܘܢܦܸܠܹܗ ܘܐ݇ܚܹܪ݇ܢܵܐ ܠܹܐ ܗ݇ܘܵܐ ܡܨܵܝܵܐ ܓ̰ܵܘܹܓ̰ ܗ݇ܘܵܐ ܘܠܵܐ ܕܦܵܠܹܛ ܐܪܝܐ ܘܬܘܪܐ. ܠܛ ܗ݇ܘܵܐ ܒܵܬ݇ܪ ܨܲܝܕܵܐ. ܘܦܸܫܠܘܿܢ ܕܹܐܒ݂ܵܐ ܘܩܲܪܓ݂ܵܐ ܘܟ̰ܲܩܵܠ ܚܲܕܟܡܵܐ ܝܵܘܡܵܢܹ̈ܐ ܕܠܵܐ ܡܲܫܟ̰ܘܼܚܹܐ ܡܹܐܟ݂ܘܼܠܬܵܐ ܘܥܘܼܓ̰ܹܙܵܝܠܹܗ ܟܸܦܢܵܐ ܙܲܪܒܵܢܵܐ ܘܚܡܝܼܠܘܼܬܵܐ. ܘܝܕܸܥܠܹܗ ܒܝܼܵܝ ܐܲܪܝܵܐ ܘܐ݇ܡܸܪܹܗ ܩܵܬܵܝ: ܗܵܐ ܣܢܸܩܠܵܘܟ݂ܘܼܢ ܠܡܹܐܟ݂ܘܼܠܬܵܐ. ܐ݇ܡܸܪܘܿܢ ܩܵܬܘܼܗܝ ܐܲܚܢܲܢ ܠܹܐ ܝܘܲܚ ܒܸܥܒ݂ܵܕܵܐ ܚܸܫܵܐ ܕܠܓܵܢܲܢ: ܐܸܠܵܐ ܒܸܚܙܵܝܵܐ ܝܘܲܚ ܠܡܲܠܟܲܢ ܒܐܵܗܵܐ ܐܲܗܘܵܠ ܕܒܸܚܙܵܝܘܼܗܝ ܝܘܲܚ. ܘܬܲܟܠܵܐ ܕܡܲܫܟ̰ܚܲܚ ܗ݇ܘܵܘ ܚܲܕ ܡܸܢܕܝܼ ܕܐܵܟܸܠ ܗ݇ܘܵܐ ܠܹܗ ܗ̇ܘ ܕܐܵܬܹܐ ܗ݇ܘܵܐ ܠܩܘܼܘܲܬ. ܐ݇ܡܸܪܹܗ ܐܲܪܝܵܐ ܠܝܲܬ ܠܝܼ ܫܸܟ ܒܗܹܡܸܙܡܵܢܵܘܟ݂ܘܿܢ ܐܸܠܵܐ ܪܵܚܘܿܫܘܼܢ ܠܐܲܟ݂ܵܐ ܘܬܲܡ̇ܢ ܒܲܠܟܹܐ ܡܲܟ̰ܚܝܼܬܘܿܢ ܚܲܕ ܨܲܝܕܵܐ ܡܲܝܬܹܝܬܘܿܢ ܠܹܗ ܩܵܬܝܼ ܘܗܵܘܹܐ ܩܵܬܝܼ ܘܩܵܬܵܘܟ݂ܘܿܢ ܬܘܼܪܣܵܝܵܐ. ܘܦܠܸܛܠܘܿܢ ܕܹܐܒ݂ܵܐ ܘܩܲܪܓ݂ܵܐ ܘܟ̰ܲܩܵܠ ܠܚܕܵܐ ܕܘܼܟܬܵܐ ܘܥܒܸܕܠܘܿܢ ܡܲܨܠܵܗܲܬ ܘܐ݇ܡܸܪܘܿܢ: ܡܵܐ ܠܲܢ ܘܠܐܵܗܵܐ ܐܵܟܹܠ ܓܸܠܵܐ ܕܠܹܐ ܝܠܹܗ ܓܸܢܣܹܗ ܡ̣ܢ ܓܸܢܣܲܢ ܘܐܵܦܠܵܐ ܪܸܥܝܵܢܹܗ ܡ̣ܢ ܪܸܥܝܵܢܲܢ¿ ܬܵܝܡܘܼܢ ܗܲܠܗܸܠܲܚ ܠܐܲܪܝܵܐ ܕܐܵܟܸܠܹܗ ܘܡܲܟܸܠܲܢ ܐܵܦ ܐܲܚܢܲܢ ܡ̣ܢ ܒܸܣܪܹܗ. ܐ݇ܡܸܪܹܗ ܟ̰ܲܩܵܠ ܐܵܗܵܐ ܗܹܡܸܙܡܵܢ ܠܹܐ ܡܵܨܝܵܐ ܕܬܵܢܲܚ ܠܵܗ̇ ܩܵܕ݇ܡ ܐܲܪܝܵܐ ܡܣܵܒܵܒ ܕܝܗܸܒ݂ܠܹܗ ܚܵܛܸܪ ܓ̰ܲܡܥܘܼܬܵܐ ܠܓܘܼܡܠܵܐ ܘܝܡܹܠܹܗ ܩܵܬܘܼܗܝ ܒܓܵܢܘܼܗܝ. ܐ݇ܡܸܪܹܗ ܩܲܪܓ݂ܵܐ: ܪܵܙܝܹܘܼܬܵܐ ܕܐܲܪܝܵܐ ܠܩܕܵܠܝܼ. ܘܐ݇ܙܸܠܹܗ ܘܥܒܸܪܹܗ ܠܟܸܣ ܐܲܪܝܵܐ. ܘܐ݇ܡܸܪܹܗ ܩܵܬܘܼܗܝ ܐܲܪܝܐ: ܨܸܕܠܘܼܟ ܚܲܕ ܡܸܢܕܝܼ¿ ܐ݇ܡܸܪܹܗ ܩܲܪܓ݂ܵܐ: ܟܹܐ ܨܵܐܹܕ ܗ̇ܘ ܐ݇ܢܵܫܵܐ ܕܪܵܗܹܛ ܘܚܵܙܹܐ. ܘܐܲܚܢܲܢ ܗܵܐ ܠܵܐ ܪܲܗܛܵܐ ܐܝܼܬ ܒܝܼܲܢ ܐܵܦܠܵܐ ܚܙܵܝܬܵܐ ܡ̣ܢ ܟܸܦܢܵܐ ܕܝܼܠܹܗ ܥܲܓ̰ܘܼܙܲܢ: ܐܸܠܵܐ ܫܠܸܡܠܲܢ ܘܬܘܼܚܡܸܢܲܢ ܥܲܡ ܚܕܵܕܹ̈ܐ ܐܸܢ ܫܵܠܹܡ ܥܲܠܲܢ ܡܲܠܟܵܐ ܒܸܕ ܓ̰ܲܘܸܒܲܚ ܠܹܗ. ܐ݇ܡܸܪܹܗ ܐܲܪܝܵܐ ܘܡܘܼ.ܝܼ ܝܠܵܗ̇ ܬܲܚܡܲܢܬܵܘܟ݂ܘܿܢ¿ ܐ݇ܡܸܪܹܗ ܩܲܪܓ݂ܵܐ: ܐܵܗܵܐ ܓܘܼܡܠܵܐ ܐܵܟܹܠ ܓܸܠܵܐ ܕܒܸܥܒ݂ܵܕܵܐ ܝܠܹܗ ܟܵܝܦ ܠܟܸܣܠܲܢ ܟܲܕ ܠܲܝܬ ܠܲܢ ܡܸܢܹܗ ܟ̰ܘܼ ܚܵܝܪ ܝܵܐ ܚܲܕ ܦܘܼܠܚܵܢܹ̈ܐ ܕܐܵܬܝܵܐ ܠܲܢ ܡܸܢܹܗ ܚܕܵܐ ܦܲܝܕܵܐ ܝܵܐ ܚܕܵܐ ܗܲܝܲܪܬܵܐ. ܘܟܲܕ ܫܡܸܥܠܹܗ ܐܵܗܵܐ ܚܲܒܪܵܐ ܟܪܸܒܠܹܗ ܐܲܪܝܵܐ ܡ ܦܣܘܩܐ. ܐ. ܘܐ݇ܡܸܪܹܗ: ܟܡܵܐ ܝܠܹܗ ܚܝܼܵܠܘܼܟ ܘܟܡܵܐ ܓܲܢܓܸܙܵܢܬܵܐ ܝܠܵܗ̇ ܗܹܡܸܙܡܵܢܘܼܟ: ܘܟܡܵܐ ܪܸܚܩܵܐ ܝܘܸܬ ܡ̣ܢ ܪ̈ܲܚܡܹܐ ܘܡ̣ܢ ܦܘܼܪܥܵܢܵܐ ! ܘܠܹܐ ܗ݇ܘܵܐ ܘܵܓ̰ܹܒ ܩܵܬܘܼܟ ܕܩܲܫܕܸܪܸܬ ܗ݇ܘܵܐ ܠܟܸܣܠܝܼ ܒܐܵܗܵܐ ܗܹܡܸܙܡܵܢ ܘܐܵܢܹܝܬ ܗ݇ܘܵܐ ܠܝܼ ܐܵܗܵܐ ܚܲܒܪܵܐ. ܟܲܕ ܨܦܵܝܝܼ ܒܝܼܕܵܥܵܐ ܝܘܸܬ ܕܝܗܸܒ݂ܠܝܼ ܚܵܛܸܪ ܓ̰ܲܡܥܘܼܬܵܐ ܘܡܘܼܩܸܡܠܝܼ ܥܲܡܪܗ ܩܵܘܠܵܐ ܒܫܲܪܝܼܪܘܼܬܝ. ܩܵܡܘܼ ܠܹܐ ܝܘܸܬ ܒܝܼܕܵܥܵܐ ܕܠܲܝܬ ܡܪܲܚܡܵܢܘܼܬܵܐ ܓܘܼܪܬܵܐ ܘܚܩܹܝܼܪܬܵܐ ܐܲܝܟ ܦܲܪܲܩܬܵܐ ܡ̣ܢ ܡܵܘܬܵܐ ܘܩܲܒܲܠܬܵܐ ܕܗ̇ܘ ܕܡܸܢ ܙܕܘܼܥܬܹܗ ܟܹܐ ܗܵܘܹܐ ܒܲܣܬܵܐ¿ ܘܗܵܐ ܐܵܢܵܐ ܩܵܡ ܩܲܒܠܸܢܹܗ ܘܩܵܡ ܥܵܒ݂ܕܸܢܹܗ ܚܲܛܸܪܓ̰ܲܡܥ: ܘܠܹܐ ܥܵܒ݂ܕܸܢ ܚܵܝܵܢܵܬܘܼܬܵܐ ܥܲܠܘܼܗܝ. ܐ݇ܡܸܪܹܗ ܩܲܪܓ݂ܵܐ ܠܹܐ ܝܘܸܢ ܒܝܼܕܵܥܵܐ ܡܘܼܕܝܼ ܝܠܹܗ ܒܹܐܡܵܪܵܐ ܡܲܠܟܵܐ ܘܗܵܐ ܒܚܕܵܐ ܓܵܢܵܐ ܟܹܐ ܦܵܪܩܝܼ ܐ݇ܢܵܫܹ̈ܐ ܕܚܲܕ ܒܲܝܬܵܐ: ܘܒܐ݇ܢܵܫܹ̈ܐ ܕܚܲܕ ܒܲܝܬܵܐ ܟܹܐ ܦܵܪܹܩ ܚܲܕ ܫܲܒ݂ܛܵܐ. ܘܒܚܲܕ ܫܲܒ݂ܛܵܐ ܟܹܐ ܦܵܪܩܝܼ ܒܢܲܝ̈ ܚܲܕ ܐܵܬܪܵܐ: ܘܒܒܢܲܝ̈ ܐܲܬܪܵܐ ܟܹܐ ܦܵܪܹܩ ܡܲܠܟܵܐ. ܘܗܵܐ ܐܘܼܠܨܵܢܵܐ ܚܠܝܼܨܵܐ ܝܠܹܗ ܠܡܲܠܟܵܐ: ܘܐܵܢܵܐ ܒܸܕ ܥܵܒܕܸܢܘܼܟ ܙܲܟܵܝܵܐ ܒܩܵܘܠܘܼܟ ܕܠܵܐ ܕܵܝܪܸܬ ܒܝܹܗ ܘܠܵܐ ܗܵܘܹܐ ܥܠܘܼܟ ܚܲܕ ܝܘܼܩܪܵܐ ܒܐܵܗܵܐ ܘܠܹܐ ܩܲܪܒܸܢܸܬ ܥܲܠܘܼܗܝ ܒܓܵܢܘܼܟ ܘܠܹܐ ܦܲܩܕܸܬ ܠܟ̰ܘܼ ܐ݇ܢܵܫܵܐ ܥܲܠܘܼܗܝ: ܐܸܠܵܐ ܐܲܚܢܲܢ ܒܸܕ ܥܵܒ݂ܕܲܚ ܥܲܠܘܼܗܝ ܚܕܵܐ ܦܲܢܕ ܘܒܦܲܢܕܲܢ ܒܸܕ ܗܵܘܹܐ ܩܵܬܲܢ ܘܩܵܬܘܼܟ ܝܘܼܬܪܵܢܵܐ ܘܙܵܟ݂ܘܼܬܵܐ. ܘܫܸܬܩܠܹܗ ܐܲܪܝܵܐ ܒܐܵܗܵܐ ܗܹܡܸܙܡܵܢ ܕܩܲܪܓ݂ܵܐ. ܘܟܲܕ ܝܕܸܥܠܹܗ ܩܲܪܓ݂ܵܐ ܠܪܵܙܝܼܘܼܬܵܐ ܕܐܲܪܝܐ ܐ݇ܙܹܠܹܗ ܠܟܸܣ ܚܲܒ݂ܪ̈ܵܘܵܬܘܼܗܝ ܘܐ݇ܡܸܪܹܗ ܩܵܬܵܝ: ܗܘܼܡܙܸܡܠܝܼ ܥܲܡ ܐܲܪܝܵܐ ܕܐܵܟܹܠ ܠܓܘܼܡܠܵܐ. ܒܲܣ ܬܵܝܡܘܼܢ ܓ̰ܵܡܥܲܚ ܥܲܡ ܓܘܼܡܠܵܐ ܟܸܣ ܐܲܪܝܵܐ ܘܗܲܡܙܸܡܲܚ ܥܲܠ ܐܲܗܘܵܠܘܼܗܝ ܚܸܫܵܢܬܵܐ ܘܡܲܚܙܲܚ ܠܚܸܫܲܢ ܘܡܲܚܙܲܚ ܐ݇ܟ݂ܵܠܬܵܐ ܕܚܲܡ ܘܦܲܫܲܡܬܵܐ ܥܲܠ ܫܘܼܠܘܼܗܝ: ܘܟܠ ܚܲܕ ܡܸܢܲܢ ܡܲܩܪܸܒ݂ ܠܵܗ̇ ܓܵܢܹܗ ܘܡܲܫܦܸܪܵܗ̇ ܩܵܬܹܗ ܕܐܵܟܸܠܵܗ̇: ܘܕܵܝܪܝܼ ܐܵܢܝܼ ܬܪܹܝܢ ܐ݇ܚܹܪ̈݇ܢܹܐ ܥܲܠܘܼܗܝ ܘܡܲܣܠܝܼ ܠܹܗ ܘܡܲܕܥܝܼ ܠܙܝܵܢܵܐ ܕܐܝܼܬ ܒܐ݇ܟ݂ܵܠܬܹܗ. ܐܪܝܐ ܘܬܘܪܐ. ܡܐ ܘܐܝܼܡܲܢ ܕܥܒ݂ܝܼܕܵܐ ܠܲܢ ܐܵܗܵܐ ܒܸܕ ܦܵܪܩܲܚ ܘܒܸܕ ܗܵܘܹܐ ܪܵܙܝܼ ܡܸܢܲܢ ܐܲܪܝܵܐ. ܘܥܒܸܕܠܘܿܢ ܗܵܕܟ݂ܵܐ ܘܐ݇ܬܹܠܘܿܢ ܠܟܸܣ ܐܲܪܝܵܐ. ܘܐ݇ܡܸܪܹܗ ܩܲܪܓ݂ܵܐ: ܝܵܐ ܡܲܠܟܵܐ: ܗܵܐ ܣܢܝܼܩܵܐ ܝܘܸܬ ܠܗܲܝܲܪܬܵܐ ܘܘܵܓ̰ܹܒ ܝܼܠܵܗ̇ ܥܲܠܲܢ ܕܕܵܒ݂ܚܲܚ ܠܗ݇ܘܿܢ ܚܲܝ̈ܝܲܢ ܚܠܵܦܘܼܟ ܡܣܵܒܵܒ ܒܝܼܘܼܟ ܒܸܚܵܝܵܐ ܝܘܲܚ ܘܐܸܢ ܐܲܢ݇ܬ ܡܝܼܬܠܘܼܟ ܐܵܦ ܐܲܚܢܲܢ ܒܸܕ ܡܵܝܬܲܚ ܒܵܬ݇ܪ ܡܸܢܘܼܟ: ܒܲܣ ܚܘܼܫ ܐܵܟܸܠܝܼ ܡܲܠܟܵܐ ܘܗܵܕܵܐ ܒܣܵܡܝܼ ܝܠܵܗ̇ ܗܵܝܓܵܗ ܕܹܐܒ݂ܵܐ ܘܟ̰ܲܩܵܠ ܓ̰ܘܼܘܸܒܠܘܿܢ: ܫܬܘܿܩܵܐ ܠܲܝܬܟ̰ܘܼ ܦܲܝܕܵܐ ܩܵܐ ܡܲܠܟܵܐ ܕܐܵܟܸܠܘܼܟ ܘܠܹܐ ܣܵܒܹܥ ܒܝܼܘܼܟ. ܘܐ݇ܡܸܪܹܗ ܟ̰ܲܩܵܠ ܐܵܢܵܐ ܒܸܕ ܡܲܣܒܸܥܢ ܠܡܲܠܟܵܐ ܘܪܵܙܝܼ ܝܘܸܢ ܚܘܼܫ ܐܵܟܸܠܝܼ. ܕܸܪܘܿܢ ܥܲܠܘܼܗܝ ܕܹܐܒ݂ܵܐ ܘܩܲܪܓ݂ܵܐ ܘܐ݇ܡܸܪܘܿܢ: ܐܲܢ݇ܬ ܛܲܡܐܵܐ ܝܘܸܬ ܘܡܘܼܪܕܵܪ. ܐ݇ܡܸܪܹܗ ܕܹܐܒ݂ܵܐ: ܐܵܢܵܐ ܠܹܐ ܝܘܸܢ ܡܘܼܪܕܵܪ ܚܘܼܫ ܐܵܟܸܠܝܼ ܡܲܠܟܵܐ ܘܪܵܙܝܼ ܝܘܸܢ ܡ̣ܢ ܟܠܹܗ ܠܸܒܝܼ. ܘܢܓ̰ܸܒ݂ܠܘܿܢܢ ܒܝܹܗ ܩܲܪܓ݂ܵܐ ܘܟ̰ܲܩܵܠ ܘܐ݇ܡܸܪܘܿܢ: ܗܲܟܝܼܡܹ̈ܐ ܐ݇ܡܝܼܪܹ̈ܐ ܝܢܵܐ: ܕܟܠ ܕܒܵܥܹܐ ܕܩܵܛܸܠܵܗ̇ ܓܵܢܹܗ ܐܵܟܹܠ ܒܸܣܪܵܐ ܕܕܹܐܒ݂ܵܐ. ܘܚܫܸܒܠܹܗ ܓܘܼܡܠܵܐ ܕܐܵܦ ܗ̇ܘ ܐܸܢ ܡܲܩܪܸܒ݂ ܠܵܗ̇ ܓܵܢܹܗ ܕܦܵܐܹܫ ܐ݇ܟ݂ܝܼܠܵܐ ܒܸܕ ܡܲܫܟ̰ܚܝܼ ܐܵܦ ܩܵܬܹܗ ܚܕܵܐ ܚܘܼܫܬܵܐ ܐܲܝܟ ܕܡܘܼܫܟ̰ܸܚܠܘܿܢ ܠܚܕܵܕܹ̈ܐ ܚܲܒ݂ܪ̈ܵܘܵܬܘܼܗܝ ܘܒܸܕ ܦܵܪܹܩ ܘܐܵܦ ܐܲܪܝܵܐ ܒܸܕ ܗܵܘܹܐ ܪܵܙܝܼ ܡܸܢܹܗ. ܘܐ݇ܡܸܪܹܗ: ܐܵܢܵܐ ܒܸܕ ܡܲܣܒܸܥ݇ܢ ܠܡܲܠܟܵܐ ܘܒܸܣܪܝܼ ܒܲܣܝܼܡܵܐ ܝܠܹܗ ܘܗܲܢܝܼܐܵܐ ܘܟܹܪ݇ܣܝܼ ܕܟ݂ܝܼܬܵܐ ܝܠܵܗ̇: ܚܘܼܫ ܐܵܟܸܠܝܼ ܡܲܠܟܵܐ ܘܡܲܟܸܠ ܐܵܦ ܠܣܲܪ̈ܒܵܙܘܼܗܝ ܘܠܒܢܲܝ̈ ܬܸܫܡܸܫܬܹܗ: ܪܵܙܝܼ ܝܘܸܢ ܒܐܵܗܵܐ. ܗܵܝܓܵܗ ܐ݇ܡܸܪܘܿܢ ܕܹܐܒ݂ܵܐ ܘܩܲܪܓ݂ܵܐ ܘܟ̰ܲܩܵܠ: ܕܘܼܙ ܝܼܠܵܗ̇ ܗܹܡܸܙܡܵܢ ܕܓܘܼܡܠܵܐ ܘܡܵܪܹܐ ܣܵܚܵܘܵܬ ܝܼܠܹܗ ܘܒܗܵܘܢܵܢܘܼܬܵܐ ܗܘܼܡܙܸܡܠܹܗ: ܘܫܘܸܪܘܿܢ ܥܲܠܘܼܗܝ ܘܩܵܡ ܦܵܪܛܝܼܠܹܗ. ܘܬܘܼܢܹܠܝܼ ܩܵܬܘܼܟ ܐܵܗܵܐ ܡܲܬܠܵܐ ܕܝܵܕܥܸܬ ܕܐܸܢ ܣܲܪ̈ܒܵܙܹܐ ܕܐܲܪܝܵܐ ܥܒܸܕܠܘܿܢ ܡܲܨܠܵܗܲܬ ܥܲܠܝܼ ܕܛܲܠܩܝܼܠܝܼ ܠܹܐ ܡܵܨܹܝܢ ܡܒ ܦܣܘܩܐ. ܐ. ܕܦܲܪܬܸܟܸܢ ܡܸܢܵܝ ܘܠܵܐ ܕܗܵܘܹܝܢ ܗܘܼܫܝܵܪ ܡܸܢܵܝ. ܘܐܸܢ ܚܝܼܵܠ ܕܐܲܪܝܵܐ ܠܹܐ ܝܠܵܗ̇ ܕܲܪܩܘܼܒ݂ܠܝܼ ܐܲܝܟ ܕܝܼܠܵܗ̇ ܚܝܼܵܠܵܝ: ܐܵܦ ܒܐܵܗܵܐ ܠܲܝܬܠܝܼ ܟ̰ܘܼ ܝܘܼܬܪܵܢܵܐ ܝܵܐ ܗܸܢܝܵܢܵܐ. ܡܣܵܒܵܒ ܕܐ݇ܡܝܼܪܬܵܐ ܝܠܵܗ̇: ܕܡܲܠܟܵܐ ܛܵܒ݂ܵܐ ܗ̇ܘ ܝܼܠܹܗ ܕܕܵܐܹܢ ܠܐ݇ܢܵܫܵܐ ܒܟܹܐܢܘܼܬܵܐ. ܘܐܵܦܸܢ ܐܲܪܝܵܐ ܠܲܝܬ ܠܹܗ ܒܠܸܒܹܗ ܥܲܠܝܼ ܐܸܠܵܐ ܛܵܒ݂ܬܵܐ ܘܪ̈ܲܚܡܹܐ: ܒܸܕ ܫܲܚܠܸܦܝܼ ܠܹܗ ܚܲܒܪܹ̈ܐ ܬܵܗܵܪܹ̈ܐ‐ܬܵܗܵܪܹ̈ܐ. ܘܠܹܐ ܓܵܪܫܵܐ ܪܵܒܵܐ ܥܕܵܢܵܐ ܒܸܕ ܡܲܚܕܸܪܝܼ ܠܪ̈ܲܚܡܘܼܗܝ ܘܠܒܲܣܝܼܡܘܼܬܹܗ ܠܣܸܢܝܘܼܬܵܐ ܘܠܩܸܫܝܘܼܬܵܐ. ܠܹܐ ܝܘܸܬ ܒܸܚܙܵܝܵܐ ܕܡܝܼ̈ܵܐ ܠܹܐ ܝܢܵܐ ܐܲܝܟ ܗܹܡܸܙܡܵܢ ܘܕܟܹܐܦܵܐ ܒܝܼܫ ܩܘܼܝܵܐ ܝܠܹܗ ܡ̣ܢ ܒܲܪܢܵܫܵܐ: ܘܐܸܢ ܢܵܛܦܝܼ ܗܲܡܵܫܵܐ ܡܝܼ̈ܵܐ ܥܲܠ ܟܹܐܦܵܐ ܠܹܐ ܓܵܪܫܵܐ ܪܵܒܵܐ ܥܕܵܢܵܐ ܟܹܐ ܚܵܦܪܝܼ ܠܹܗ ܘܟܹܐ ܒܵܙܥܝܼ ܠܹܗ. ܗܵܕܟ݂ܵܐ ܟܹܐ ܥܵܒ݂ܕܵܐ ܐܵܦ ܗܹܡܸܙܡܵܢ ܒܒܲܪܢܵܫܵܐ. ܐ݇ܡܸܪܹܗ ܕܸܡܢܵܐ: ܘܡܘܼܕܝܼ ܒܵܥܹܝܬ ܕܥܵܒ݂ܕܸܬ ܐܵܕܝܼܵܐ: ܐ݇ܡܸܪܹܗ ܫܲܬܪܵܒܵܐ: ܠܹܐ ܝܘܸ. ܒܸܚܙܵܝܵܐ ܟ̰ܵܪܵܐ ܐ݇ܚܸܪ݇ܢܵܐ ܐܸܠܵܐ ܕܦܵܠܫܸܢ. ܡܣܵܒܵܒ ܕܠܲܝܬ ܦܲܝܕܵܐ ܠܡܨܲܠܝܵܢܵܐ ܒܨܠܘܿܬܹܗ ܐܵܦܠܵܐ ܠܥܵܒ݂ܕܵܢܵܐ ܕܥܘܼܪܒ݂ܵܢܵܐ ܒܥܘܼܪܒ݂ܵܢܘܼܗܝ ܐܵܦܠܵܐ ܠܥܲܢܘܵܢܵܐ ܒܥܲܢܘܵܝܘܼܬܹܗ ܐܲܝܟ ܕܐܝܼܬ ܠܗ̇ܘ ܕܦܵܠܹܫ ܡ̣ܢ ܓܹܒܵܐ ܕܓܵܢܹܗ ܐܸܢ ܦܠܵܫܹܗ ܒܗܵܩܘܼܬܵܐ ܝܠܹܗ. ܐ݇ܡܸܪܹܗ ܕܸܡܢܵܐ: ܓܵܪܵܓ ܐ݇ܢܵܫܵܐ ܠܵܐ ܪܲܦܹܐ ܠܵܗ̇ ܓܵܢܹܗ ܒܙܕܘܼܥܬܵܐ ܘܒܓ̰ܘܼܪܵܒܵܐ ܟܲܕ ܡܲܫܟ̰ܸܚ ܟ̰ܵܪܵܐ ܐ݇ܚܹܪ݇ܢܵܐ. ܐܸܠܵܐ ܐ݇ܢܵܫܵܐ ܗܵܘܢܵܢܵܐ ܟܹܐ ܦܵܠܹܫ ܐܝܼܡܵܢ ܕܦܵܪܩܝܼ ܟܠܵܝ ܟ̰ܵܪܹ̈ܐ ܘܟܹܐ ܫܲܪܹܐ ܩܲܕܡܵܝܬܵܐ ܒܡܲܟܝܼܟ݂ܘܼܬܵܐ ܘܒܦܲܢܕ ܟܡܵܐ ܕܡܵܨܹܐ. ܘܐ݇ܡܝܼܪܬܵܐ ܝܠܵܗ̇: ܠܵܐ ܡܲܣܠܹܝܬ ܠܕܸܫܡܸܢ ܡܚܝܼܠܵܐ ܘܙܲܥܝܼܦ ܘܒܝܼܫ ܙܵܘܕܵܐܵܐ ܐܸܢ ܦܲܢܕܵܢܵܐ ܝܠܹܗ ܘܨܢܝܼܥܵܐ ܝܵܐ ܐܸܢ ܒܝܼܫ ܚܲܝܠܵܢܵܐ ܝܠܹܗ ܡܸܢ ܪܹ̈ܓܵܘܵܬܘܼܗܝ. ܒܲܣ ܟܡܵܐ ܘܵܓ̰ܹܒ ܝܼܠܵܗ̇ ܕܠܵܐ ܡܲܣܠܹܝܬ ܠܐܲܪܝܵܐ ܕܝܼܠܹܗ ܚܲܝܠܵܢܵܐ ܘܙܲܪܒܵܢܵܐ. ܡܣܵܒܵܒ ܟܠ ܕܡܲܣܠܹܐ ܠܕܸܫܡܸܢܹܗ ܒܘܿܬ ܡܚܝܼܠܘܼܬܹܗ ܒܸܕ ܐܵܬܹܐ ܒܪܹܫܹܗ ܗ̇ܘ ܡܸܢܕܝܼ ܕܐ݇ܬܹܠܹܗ ܒܪܹܫ ܩܲܝܘܼܡܵܐ ܕܝܵܡܵܐ ܡ̣ܢ ܟܘܿܟ݂ܒ̇ܝܼ. ܐ݇ܡܸܪܹܗ ܫܲܬܪܵܒܵܐ ܗܲܩܝܼ ܠܝܼ ܐܵܗܵܐ ܡܵܣܵܠܵܐ ܐܪܝܐ ܘܬܘܪܐ. ܡܛ ܐ݇ܡܸܪܹܗ ܕܸܡܢܵܐ: ܟܹܐ ܗܲܩܝܼ ܕܚܲܕ ܛܲܝܪܵܐ ܕܝܵܡܵܐ ܫܸܡܹܗ ܟܘܿܟ݂ܒ̇ܝܼ. ܕܘܼܟܬܹܗ ܥܲܠ ܡܲܪܙܵܐ ܕܝܵܡܵܐ ܗ݇ܘܵܐ ܘܒܲܪ݇ܬ ܙܵܘܓܹܗ ܥܲܡܹܗ. ܟܲܕ ܗ݇ܘܹܠܵܗ̇ ܥܕܵܢܵܐ ܕܦܲܠܛܝܼ ܗ݇ܘܵܘ ܙܵܓܹ̈ܐ: ܐ݇ܡܸܪܵܗ̇ ܢܸܩܒ݂ܵܐ ܩܵܵܐ ܐܘܼܪܙܵܐ ܡܲܫܟ̰ܚܲܚ ܠܲܢ ܚܕܵܐ ܕܘܼܟܬܵܐ ܚܲܕܟ̰ܵܐ ܐܹܡܝܼܢ ܕܦܲܠܛܲܚ ܓܵܘܵܗ̇ ܙܵܓܹ̈ܐ. ܕܒܸܙܕܵܥܵܐ ܝܘܵܢ ܡ̣ܢ ܩܲܝܘܼܡܵܐ ܕܝܵܡܵܐ ܕܠܵܐ ܓ̰ܵܢܹܒ݂ ܠܗ݇ܘܿܢ ܙܵܓܲـ̈ܢ ܐܝܼܡܲܢ ܕܗܵܘܹܐ ܡܸܠܐܵܐ. ܐ݇ܡܸܪܹܗ ܩܵܬܘܼܗ̇: ܦܲܠܸܛܝ ܙܵܓܹ̈ܐ ܒܕܘܼܟܬܵܟ݂ܝ ܕܟ̰ܸܡ ܨܦܵܝܝܼ ܝܠܵܗ̇ ܩܵܬܲܢ ܘܩܘܼܪܒܵܐ ܝܢܵܐ ܐܸܠܲܢ ܡܝܼ̈ܵܐ ܘܝܸܩܢܵܐ. ܐ݇ܡܸܪܵܗ̇ ܩܵܬܘܼܗܝ: ܝܵܐ ܫܹܐܕܵܢܵܐ: ܨܦܵܝܝܼ ܬܲܚܡ̣ܢ: ܗܵܐ ܒܸܙܕܵܥܵܐ ܝܘܵܢ ܡ̣ܢ ܩܲܝܘܼܡܵܐ ܕܝܵܡܵܐ ܕܠܵܐ ܠܲܒܸܠܘܿܢ ܙܵܓܲـ̈ܢ. ܐ݇ܡܸܪܹܗ ܩܵܬܵܗ̇ ܦܲܠܸܛܝ ܙܵܓ݂ܵܟ݂̈ܝ ܒܕܘܼܟܬܵܟ݂ܝ. ܗܸܟ̈ ܡܸܢܕܝܼ ܠܹܐ ܥܵܒܹܕ. ܐ݇ܡܸܪܵܗ̇ ܩܵܬܹܗ ܟܡܵܐ ܓܘܼܪܬܵܐ ܝܠܵܗ̇ ܓܘܼܡܕܵܢܘܼܬܘܼܟ: ܩܵܡܘܿ ܠܹܐ ܝܘܸܬ ܒܸܕܟ݂ܵܪܵܐ ܗܲܪ̈ܒܘܼܗܝ ܘܓܸܙܡܘܼ̈ܗܝ ܥܲܠܲܢ: ܩܵܡܘܿܠܹܐ ܝܘܸܬ ܒܝܼܕܵܥܘܼܗ̇ ܓܵܢܘܼܟ ܘܕܵܪܵܓ̰ܘܼܟ: ܘܠܵܐ ܒܥܹܠܹܗ ܕܡܲܨܝܸܬ ܥܲܠܘܼܗ̇. ܟܲܕ ܪܵܒܵܐ ܗܘܼܡܙܸܡܠܵܗ̇ ܘܠܵܐ ܫܡܸܥܠܹܗ ܒܩܵܠܵܗ̇ ܐ݇ܡܸܪܵܗ̇ ܩܵܬܹܗ: ܡܲܢ ܕܠܵܐ ܫܵܡܹܥ ܒܩܵܠܵܐ ܕܝܵܗ݇ܒ݂ܵܢܵܐ ܕܢܲܨܝܼܗܲܬ ܒܸܕ ܐܵܬܹܐ ܒܪܹܫܹܗ ܗ̇ܘ ܡܸܢܕܝܼ ܕܐ݇ܬܹܠܹܗ ܒܪܹܫ ܩܪܵܝܵܐ ܟܲܕ ܠܵܐ ܕܒܸܩܠܹܗ ܢܵܬܵܐ ܠܬܪܹܝܢ ܐܘܿܪ̈ܕܵܓܹܐ. ܐ݇ܡܸܪܹܗ ܐܘܼܪܙܵܐ ܗܲܩܝܼ ܠܝܼ ܐܵܗܵܐ ܡܵܣܵܠܵܐ. ܐ݇ܡܸܪܵܗ̇ ܢܸܩܒ݂ܵܐ: ܟܹܐ ܗܲܩܝܼ ܕܐܝܼܬ ܗ݇ܘܵܐ ܚܕܵܐ ܫܵܩܝܼܬܵܐ ܕܡܝܼ̈ܵܐ ܘܠܡܲܪ̈ܙܵܢܘܼܗ̇ ܓܸܠܵܐ: ܘܐܝܼܬ ܗ݇ܘܵܘ ܓܵܘܵܗ̇ ܬܪܹܝܢ ܐܘܿܪ̈ܕܵܓܹܐ ܘܚܲܕ ܩܪܵܝܵܐ ܘܐܝܼܬ ܗ݇ܘܵܘ ܠܗ݇ܘܿܢ ܚܘܼܒܵܐ ܘܕܵܘܣܬܘܼܬܵܐ ܥܲܡ ܚܕܵܕܹ̈ܐ. ܘܓܕܸܫܠܵܗ̇ ܘܒܨܸܪܘܿܢ ܡܝܼ̈ܵܐ ܕܗ̇ܝ ܫܵܩܝܼܬܵܐ. ܘܐ݇ܬܹܠܘܿܢ ܐܘܿܪ̈ܕܵܓܹܐ ܠܟܸܣ ܩܪܵܝܵܐ ܠܸܫܒ݂ܵܩܹܗ ܒܫܲܝܢܵܐ: ܘܐ݇ܡܸܪܘܿܢ ܩܵܬܘܼܗܝ ܦܘܼܫ ܒܫܲܝܢܵܐ: ܕܐܲܚܢܲܢ ܒܸܕ ܐܵܙܲܠ݇ܚ ܡܐܲܟ݂ܵܐ ܒܘܿܬ ܒܵܨܘܼܪܘܼܬܵܐ ܕܡܝܼ̈ܵܐ. ܐ݇ܡܸܪܹܗ ܩܪܵܝܵܐ ܒܵܨܘܿܪܘܼܬܵܐ ܕܡܝܼ̈ܵܐ ܩܵܬܝܼ ܒܝܼܫ ܙܝܵܢܵܐ ܝܠܵܗ̇: ܕܝܼܘܸܢ ܐܲܝܟ ܓܵܡܝܼ ܘܠܹܐ ܡܵܨܹܝܢ ܕܚܵܝܹܝܢ ܐܸܠܵܐ ܒܡܝܼ̈ܵܐ. ܐܝܼܢܵܐ ܐܲܚܬܘܿܢ ܟܹܐ ܡܵܨܹܚܬܘܿܢ ܡܕ ܦܣܘܩܐ. ܐ. ܠܸܚܵܝܵܐ ܟܠ ܕܘܼܟܬܵܐ ܕܗܵܘܹܝܬܘܿܢ: ܒܲܣ ܠܲܒܠܘܼܢ ܠܝܼ ܥܲܡܵܘܟ݂ܘܿܢ ܐ݇ܡܸܪܘܿܢ ܩܵܬܘܼܗܝ ܨܦܵܝܝܼ. ܐ݇ܡܸܪܹܗ ܘܕܵܐܟ݂ܝܼ ܒܸܕ ܛܵܥܢܝܼܬ̇ܘܿܢ ܠܝܼ¿ ܐ݇ܡܸܪܘܿܢ: ܒܸܕ ܕܵܒ݂ܩܲܚ ܒܬܪܹܝܢ ܪܹ̈ܫܵܢܹܐ ܕܚܲܕ ܩܲܝܣܵܐ: ܘܐܲܢ݇ܬ ܬܠܝܼ ܠܵܗ̇ ܓܵܢܘܼܟ ܒܦܲܠܓܵܐ ܘܒܸܕ ܡܲܦܪܸܚܲܚ ܠܘܼܟ ܒܗܵܘܵܐ: ܘܚܙܝܼ ܠܵܐ ܗܲܡܙܸܡܸܬ ܐܸܢ ܫܡܸܥܠܘܼܟ ܐ݇ܢܵܫܹ̈ܐ ܗܲܡܙܘܼܡܹܐ. ܘܫܩܸܠܘܿܢ ܘܦܪܸܚܠܘܿܢ ܒܗܵܘܵܐ. ܘܐ݇ܡܸܪܘܿܢ ܐ݇ܢܵܫܹ̈ܐ: ܚܙܹܝܡܘܼܢ ܥܵܓ̰ܹܒܘܼܬܵܐ: ܩܪܵܝܵܐ ܛܥܝܼܢܵܐ ܒܹܝܠ ܬܪܹܝܢ ܐܘܿܪ̈ܕܵܓܹܐ. ܘܟܲܕ ܫܡܸܥܠܹܗ ܐܲܢܹܐ ܗܹܡܸܙܡܵܢܹ̈ܐ ܐ݇ܡܸܪܹܗ: ܐܲܠܵܗܵܐ ܦܵܩܹܛ ܠܗܘܿܢ ܥܲܝ̈ܢܵܘܟ݂ܘܿ. ܝܵܐ ܐ݇ܢܵܫܹ̈ܐ. ܘܟܲܕ ܦܬܸܚܠܹܗ ܦܘܼܡܹܗ ܒܗܹܡܸܙܡܵܢ ܢܦܸܠܹܗ ܥܲܠ ܐܲܪܥܵܐ ܘܡܝܼܬܠܹܗ. ܐ݇ܡܸܪܹܗ ܐܘܼܪܙܵܐ ܫܡܸܥܠܝܼ ܚܲܒܪܵܟ݂ܝ: ܠܵܐ ܙܵܕܥܲܬܝ ܡܸܢ ܩܲܝܘܼܡܵܐ ܕܝܵܡܵܐ: ܘܟܲܕ ܫܦܸܟ݂ܠܘܿܢ ܡܝܼ̈ܵܐ ܓܪܸܦܠܘܿܢ ܠܙܵܓ݂ܵܝ̈. ܘܐ݇ܡܸܪܵܗ̇ ܢܸܩܒ݂ܵܐ ܝܕܸܥܠܝܼ ܡ̣ܢ ܫܘܼܪܵܝܵܐ ܕܗܵܕܟ݂ܵܐ ܒܸܕ ܗܵܘܝܵܐ ܗ݇ܘܵܐ. ܐ݇ܡܸܪܹܗ ܐܘܼܪܙܵܐ ܒܸܕ ܫܵܩܠܹܢܵܗ̇ ܛܘܿܠܝܼ ܡܸܢܹܗ. ܒܵܬ݇ܪ ܗܵܕܵܐ ܐ݇ܙܸܠܹܗ ܠܟܸܣ ܟܸܢܫܵܐ ܕܛܲܝܪܹ̈ܐ ܘܐ݇ܡܸܪܹܗ ܩܵܬܵܝ: ܐܲܚܬܘܿܢ ܐܲܚܘܿܢܘܵܬܝܼ̈ ܝܬܘܿܢ ܘܗܲܝܸܪ̈ܵܢܝܼ. ܐ݇ܡܸܪܘܿܢ ܡܘܼܕܝܼ ܒܵܥܹܝܬ ܡܸܢܲܢ ܕܥܵܒ݂ܕܲܚ ܩܵܬܘܼܟ¿ ܐ݇ܡܸܪܹܗ ܓ̰ܵܡܥܝܼܬܘܿܢ ܘܐܵܬܹܝܬܘܿܢ ܥܲܡܝܼ ܠܟܸܣ ܫܲܪܟܵܐ ܕܛܲܝܪܹ̈ܐ ܘܩܵܒ݂ܠܲܚ ܩܵܬܝ ܥܲܠ ܡܸܢܕܝܼ ܕܓܕܸܫܠܹܗ ܥܲܠܝܼ ܡ̣ܢ ܩܲܝܘܼܡܵܐ ܕܝܵܡܵܐ ܘܬܲܢܲܚ ܩܵܬܵܝ: ܐܲܚܬܘܿܢ ܛܲܝܪܹ̈ܐ ܝܬܘܿ. ܐܲܝܟ ܕܝܼܲܢ ܗܲܝܸܪܘܿܢ ܠܲܢ. ܐ݇ܡܸܪܘܿܢ ܩܵܬܘܼܗܝ ܟܸܢܫܵܐ ܕܛܲܝܪܹ̈ܐ: ܥܲܢܩܵܐ ܐܵܓ݂ܵܝܬܲܢ ܝܼܠܵܗ̇ ܘܡܲܠܟܬܲܢ: ܬܵܐ ܥܲܡܲܢ ܐܵܙܲܠ݇ܚ ܠܡܸܣܠܘܼܗ̇ ܘܩܵܒ݂ܠܲܚ ܩܵܬܘܼܗ̇ ܠܡܸܢܕܝܼ ܕܓܕܸܫܠܹܗ ܥܲܠܘܼܟ ܡ̣ܢ ܩܲܝܘܼܡܵܐ ܕܝܵܡܵܐ: ܘܛܵܠܒܲܚ ܡܸܢܵܗ̇ ܕܫܵܩܠܵܐ ܠܹܗ ܛܘܿܠܘܼܟ ܡܸܢܹܗ ܒܚܲܝܠܵܐ ܕܗܘܼܟܡܘܼܗ̇. ܘܐ݇ܙܸܠܘܿܢ ܠܟܸܣܠܘܼܗ̇ ܥܲܡ ܟܘܿܟ݂ܒܝ ܘܩܸܪܝܵܐ ܠܗ݇ܘܿܢ ܘܛܠܸܒܠܘܿܢ ܗܲܝܲܪܬܘܼܗ̇ ܘܦܸܫܠܵܗ̇ ܚܙܝܼܬܵܐ ܩܵܬܵܝ. ܘܐܵܢܝܼ ܗܘܼܩܹܠܘܿܢ ܩܵܬܵܝ ܡܲܛܠܲܒܵܝ ܘܛܠܸܒܠܘܿܢ ܡܸܢܵܗ̇ ܕܐܵܙܵܠ݇ܐ ܗ݇ܘܵܐ ܥܲܡܵܝ ܠܡܲܚܪܵܒ݂ܬܵܐ ܐܪܝܐ ܘܬܘܪܐ. ܡܗ ܕܩܲܝܘܼܡܵܐ ܕܝܵܡܵܐ. ܘܫܠܸܡܠܵܗ̇ ܠܒܵܥܘܼܬܵܝ. ܘܟܲܕ ܝܕܸܥܠܹܗ ܩܲܝܘܼܡܵܐ ܕܝܵܡܵܐ ܕܥܲܢܩܵܐ ܐ݇ܬܹܠܵܗ̇ ܥܲܠܘܼܗܝ ܥܲܡ ܟܸܢܫܵܐ ܕܛܲܝܪܹ̈ܐ: ܙܕܸܥܠܹܗ ܡ̣ܢ ܦܠܵܫܵܐ ܕܥܲܡ ܡܲܠܟܵܐ ܕܠܹܐ ܡܵܨܹܐ ܗ݇ܘܵܐ ܒܝܹܗ ܘܡܘܼܕܸܪܹܗ ܙܵܓܹ̈ܐ ܕܟܘܿܟ݂ܒ݂ܝܼ ܘܥܒ݂ܝܼܕܵܐ ܠܹܗ ܪܵܙܝܼ ܘܕܸܪܵܗ̇ ܡܸܢܹܗ ܥܲܢܩܵܐ. ܘܐܵܢܵܐ ܬܘܼܢܹܠܝܼ ܩܵܬܘܼܟ ܐܵܗܵܐ ܡܵܣܵܠܵܐ ܕܝܵܕܥܸܬ ܕܦܠܵܫܵܐ ܕܥܲܡ ܐܲܪܝܵܐ ܠܹܐ ܝܘܸܢ ܒܸܚܙܵܝܘܼܗܝ ܡܵܪܹܐ ܦܲܝܕܵܐ ܩܬܘܼܟ. ܐ݇ܡܸܪܹܗ ܫܲܬܪܵܒܵܐ: ܐܵܢܵܐ ܠܹܐ ܝܘܸܢ ܦܵܠܫܵܢܵܐ ܥܲܡ ܐܲܪܝܵܐ ܐܵܦܠܵܐ ܡܲܚܙܝܼܵܢܵܐ ܕܕܸܫܡܸܢܵܝܘܼܬܵܐ ܥܲܡܹܗ ܠܵܐ ܒܛܸܫܘܵܐ ܘܠܵܐ ܒܐܲܫܟܵܪܵܐ ܘܠܹܐ ܫܲܚܠܸܦܸܢ ܕܘܼܒܵܪ̈ܝܼ ܩܲܕܡܵܝܹ̈ܐ ܕܥܲܡܹܗ ܐܸܢ ܠܵܐ ܚܵܙܹܝܢ ܡܸܢܹܗ ܚܲܕ ܡܸܢܕܝܼ ܡܲܙܕܸܥܵܢܵܐ ܗܵܝܓܛܗ̇ ܐܲܠܒܲܬܵܐ ܒܸܕ ܡܵܚܹܝܢ ܚܲܝܠܵܐ ܕܩܵܪܡ̣ܢ. ܘܓܘܼܢܓܸܙܠܹܗ ܕܸܡܢܵܐ ܡ̣ܢ ܗܹܡܸܙܡܵܢܹܗ ܘܝܕܸܥܠܹܗ ܕܐܸܢ ܠܵܐ ܚܵܙܹܐ ܐܲܪܝܵܐ ܡ̣ܢ ܬܵܘܪܵܐ ܢܝܼܫܵܢܩܹ̈ܐ ܕܪܡܝܼܙܵܐ ܗ݇ܘܵܐ ܥܲܠܵܝ ܒܸܕ ܦܵܐܹܫ ܒܫܸܟ ܒܝܹܗ ܘܚܫܵܒ݂ܬܵܐ ܚܸܪܒܵܐ ܒܸܕ ܗܵܘܪ̈ ܠܹܗ ܥܲܠܘܼܗܝ. ܒܘܿܬ ܐܵܗܵܐ ܐ݇ܡܸܪܹܗ ܕܸܡܢܵܐ ܠܫܲܬܪܵܒܵܐ: ܙܸܠ ܠܟܸܣ ܐܲܪܝܵܐ ܘܐܝܼܡܲܢ ܕܓܲܫܸܩ ܒܝܼܘܼܟ ܒܸܕ ܝܵܕܥܹܬ ܡܘܼܕܝܼ ܒܸܒܥܵܝܵܐ ܝܠܹܗ ܡܸܢܘܼܟ. ܐ݇ܡܸܪܹܗ ܫܲܬܪܵܒܵܐ ܘܕܵܐܟ݂ܝܼ ܒܸܕ ܝܵܕܥܸܢܹܗ ܐܵܗܐ¿ ܐ݇ܡܸܪܹܗ ܕܸܡܢܵܐ: ܐܝܼܡܲܢ ܕܥܵܒܪܹܬ ܒܸܕ ܚܵܙܹܝܬ ܠܹܗ ܐܲܪܝܵܐ ܣܩܝܼܛܵܐ ܥܲܠ ܬܘܼܦܪܹܗ ܘܡܘܼܪܡܘܼܗܝ ܨܲܕܪܹܗ ܒܲܪܩܘܼܒ݂ܠܘܼܟ ܘܓܲܫܘܼܩܹܐ ܕܘܼܙ ܥܲܠܘܼܟ ܘܢܵܬܝܵܬܘܼ̈ܗܝ ܡܘܼܫܟܸܢܵܝ ܘܦܘܼܡܹܗ ܦܬܝܼܚܵܐ ܘܗܵܙܹܪ ܠܸܦܠܵܫܵܐ. ܐ݇ܡܸܪܹܗ ܫܲܬܪܵܒܵܐ ܐܸܢ ܚܙܸܐ ܠܝܼ ܐܲܢܹܐ ܢܝܼܫܵܢܩܹ̈ܐ ܡ̣ܢ ܐܲܪܝܵܐ ܒܸܕ ܗܲܡܸܢܸܢ ܠܗܹܡܸܙܡܵܢܘܼܟ. ܗܵܝܓܵܗ ܕܸܡܢܵܐ ܟܲܕ ܦܪܸܩܠܹܗ ܡ̣ܢ ܡܲܡܠܵܝܬܵܐ ܕܐܲܪܝܵܐ ܥܲܠ ܬܵܘܪܵܐ ܘܕܬܵܘܪܵܐ ܥܲܠ ܐܲܪܝܵܐ: ܐ݇ܬܹܠܹܗ ܠܟܸܣ ܟܠܝܼܠܵܐ. ܘܟܲܕ ܬܦܸܩܠܘܿܢ ܒܚܕܵܕܹ̈ܐ. ܐ݇ܡܸܪܹܗ ܟܠܝܼܠܵܐ: ܠܐܲܝܟܵܐ ܡܛܹܠܹܗ ܫܘܼܠܘܼܟ ܕܒܠܝܼܓܵܐ ܝܘܸܬ ܗ݇ܘܵܐ ܒܝܹܗ¿ ܐ݇ܡܸܪܹܗ ܕܸܡܢܵܐ ܩܘܼܪܒܸܢܵܐ ܝܠܹܗ ܠܫܘܼܠܵܡܵܐ ܐܲܝܟ ܟܵܝܦܝܼ ܘܐܲܝܟ ܟܵܝܦܘܼܟ. ܒܵܬ݇ܪ ܗܵܕܵܐ ܐ݇ܙܸܠܘܿܢ ܡܘ ܦܣܘܩܐ. ܐ. ܟܠܝܼܠܵܐ ܘܕܸܡܢܵܐ ܕܚܵܙܝܼ ܗ݇ܘܵܘ ܦܠܵܫܵܐ ܕܐܲܪܝܵܐ ܘܬܵܘܪܵܐ ܘܡܘܼܕܝܼ ܒܸܕ ܓܵܕܹܫ ܗ݇ܘܵܐ ܒܹܝܠܵ ܘܝܵܕܥܝܼ ܗ݇ܘܵܘ ܠܚܲܪܬܵܐ ܕܫܘܼܓ݂ܠܵܐ. ܘܐ݇ܬܹܠܹܗ ܫܲܬܪܵܒܵܐ ܘܥܒܸܪܹܗ ܠܟܸܣ ܐܲܪܝܵܐ ܘܩܵܡ ܚܵܙܹܐ ܠܹܗ ܣܩܝܼܛܵܐ ܥܲܠ ܬܘܼܦܪܹܗ ܐܲܝܟ ܚܲܒ݂ܪܵܐ ܝܠܹܗ ܕܚܘܼܘܹܐ ܛܸܫܝܵܐ ܒܡܲܢܙܝܼܠܹܗ ܕܐ݇ܢܵܫܵܐ ܕܫܘܼܠܛܵܢܵܐ ܐܲܝܟ ܚܲܒ݂ܪܵܐ ܝܠܹܗ ܕܚܘܼܘܹܐ ܛܸܫܝܵܐ ܒܡܲܢܙܝܼܠܹܗ ܕܐ݇ܢܵܫܵܐ ܘܒܕܘܼܟܬܵܐ ܕܕܡܵܟܹܗ ܘܠܹܐ ܝܵܕܹܥ ܐܝܼܡܲܢ ܒܸܕ ܢܵܥܸܨܠܹܗ. ܘܓܘܼܫܸܩܠܹܗ ܐܲܪܝܵܐ ܒܬܵܘܪܵܐ ܘܚܙܹܠܹܗ ܠܢܝܼܫܵܢܩܹ̈ܐ ܕܡܘܼܕܟܸܪܵܝ ܗ݇ܘܵܘ ܩܵܬܘܼܗܝ ܕܸܡܢܵܐ ܘܚܵܛܸܪ ܓ̰ܲܡܝ ܗܘܹܠܹܗ ܕܐ݇ܬܝܼܵܐ ܝܠܹܗ ܠܸܦܠܵܫܵܐ ܥܲܡܹܗ ܘܫܘܸܪܹܗ ܥܲܠܘܼܗܝ ܘܗܘܹܠܹܗ ܒܹܝܠܵܝ ܦܠܵܫܵܐ ܘܙܘܼܪܒܸܢܹܗ ܦܠܵܫܵܝ ܗܲܠ ܕܫܘܼܪܫܸܪܹܗ ܕܸܡܵܐ ܡ̣ܢ ܬܸܪ̈ܘܵܝ. ܘܟܲܕ ܚܙܹܠܹܗ ܟܠܝܼܠܵܐ ܕܗܲܠ ܐܲܝܟܵܐ ܡܛܠܹܗ ܐܲܪܝܵܐ. ܐ݇ܡܸܪܹܗ ܠܕܸܡܢܵܐ: ܡܲܠܟܵܐ ܒܓܘܼܪ̈ܢܘܼܗܝ ܝܠܹܗ ܘܝܵܡܵܐ ܒܠܲܦܘܼ̈ܗ̇: ܘܠܹܐ ܬܵܢܹܝܢܘܼܟ ܘܠܹܐ ܡܲܕܥܸܢܘܼܟ ܐܸܠܵܐ ܗ̇ܘ ܡܸܢܕܝܼ ܕܐ݇ܡܸܪܹܗ ܚܲܕ ܐ݇ܢܵܫܵܐ ܠܚܲܕ ܛܲܝܪܵܐ: ܠܵܐ ܛܲܘܹܝܬ ܒܵܬ݇ܪ ܬܘܼܪܵܨܵܐ ܕܗܵܘ ܡܸܢܕܝܼ ܕܠܹܐ ܝܠܹܗ ܬܵܪܨܵܢܵܐ: ܘܠܵܐ ܓ̰ܲܪܒܸܬ ܠܬܲܥܠܘܼܡܹܐ ܠܗ̇ܘ ܕܠܹܐ ܡܵܨܝܵܐ ܕܦܵܐܹܫ ܬܘܼܥܠܡܵܐ. ܐ݇ܡܸܪܹܗ ܕܸܡܢܵܐ: ܦܲܫܸܩܠܝܼ ܐܵܗܵܐ ܚܲܒܪܵܐ. ܐ݇ܡܸܪܹܗ ܟܠܝܼܠܵܐ ܟܹܐ ܗܲܩܝܼ ܕܐܝܼܬ ܗ݇ܘܵܐ ܚܲܕܟܡܵܐ ܩܘܼܦܝܵܬܹ̈ܐ ܒܚܲܕ ܛܘܼܪܵܐ. ܘܒܚܲܕ ܡ̣ܢ ܠܲܝܠܵܘܵܬܹ̈ܐ ܩܲܪܝܼܪܹ̈ܐ ܕܦܵܘܚܹ̈ܐ ܘܕܡܸܛܪܵܐ ܒܥܹܠܘܿܢ ܢܘܼܪܵܐ ܘܠܵܐ ܡܘܼܫܟ̰ܸܚܠܘܿܢ. ܘܡܸܫܢܸܠܬܵܢܹ̈ܐ ܚܙܹܠܘܿܢ ܚܕܵܐ ܒܸܠܒܵܛܘܿ (1) ܒܸܦܪܵܚܵܐ ܐܲܝܟ ܒܲܠܒܵܛܵܐ ܕܢܘܼܪܵܐ ܘܚܫܝܼܒ݂ܵܐ ܠܗ݇ܘܿܢ ܕܢܘܼܪܵܐ ܝܠܵܗ̇ ܘܓ̰ܘܼܡܸܥܠܘܿܢ ܪܵܒܵܐ ܩܲܝܣܹ̈ܐ ܘܓܙܝܼܪܵܝܠܘܿܢ ܥܲܠܘܼܗܝ ܘܫܘܼܪܹܠܘܿܢ ܠܸܢܦܵܚܵܐ ܘܚܫܸܒ݂ܠܘܿܢܢ ܕܒܸܕ ܛܵܦܝܼ ܢܘܼܪܵܐ ܘܒܸܕ ܫܵܚܢܝܼ. ܘܩ݇ܘܼܪܒܵܐ ܗ݇ܘܵܐ ܠܟܸܣܠܵܝ ܚܲܕ ܛܲܝܪܵܐ ܥܲܠ ܚܲܕ ܐܝܼܠܵܢܵܐ ܕܓܲܫܘܼܩܹܐ ܗ݇ܘܵܐ ܒܝܼܵܝ ܘܐܵܢܝܼ ܓܲܫܘܼܩܹܐ ܗ݇ܘܵܘ ܒܝܹܗ. ܘܚܙܹܠܹܗ ܗ̇ܘ ܡܸܢܕܝܼ ܕܒܸܥܒ݂ܵܕܵܐ ܗ݇ܘܵܘ ܘܫܘܼܪܹܠܹܗ ܠܹܐܡܵܪܵܐ ܩܵܬܵܝ: ܠܵܐ ܡܲܓ̰ܗܝܼܬܘܿܢ ܓܵܢܵܘܟ݂ܘܿܢ: ܕܗ̇ܘ ܡܸܢܕܝܼ ---------------------------------------------------------------------------------- \(1\) ܒܸܠܒܵܛܘܼ ܚܲܕ ܪܸܓ̰ܒܵܐ ܝܠܵܗ̇ ܕܟ̰ܹܐ ܒܲܠܒܸܨ ܒܚܘܼܒ݂ܝܵܐ. ܐܪܝܐ ܘܬܘܪܐ. ܡܙ ܕܒܸܚܙܵܝܵܐ ܝܬܘܿܢ ܠܹܐ ܝܠܹܗ ܢܘܼܪܵܐ. ܘܟܲܕ ܪܵܒܵܐ ܩܪܹܐ ܠܹܗ ܠܟܸܣܠܵܝ ܒܥܹܠܹܗ ܕܩܲܪܒܸܢ ܐܸܠܵܝ ܘܡܲܟܠܹܐ ܠܗ݇ܘܿܢ ܡ̣ܢ ܫܘܼܓ݂ܠܵܝ. ܘܬܦܸܩܠܹܗ ܒܝܹܗ ܚܲܕ ܐ݇ܢܵܫܵܐ ܘܝܕܸܥܠܹܗ ܢܝܼܫܹܗ ܘܐ݇ܡܸܪܹܗ ܩܵܬܘܼܗܝ: ܠܵܐ ܛܲܘܹܝܬ ܒܵܬ݇ܪ ܬܘܼܪܵܨܵܐ ܕܗ̇ܘ ܡܸܢܕܝܼ ܕܠܹܐ ܝܠܹܗ ܬܵܪܨܵܢܵܐ ܡܣܵܒܵܒ ܕܟܹܐܦܵܐ ܩܘܼܝܵܐ ܠܹܐ ܓ̰ܲܪܒܝܼ ܒܝܹܗ ܣܲܝܦܹ̈ܐ: ܘܩܲܝܣܵܐ ܕܠܹܐ ܬܵܥܹܦ ܠܹܐ ܥܵܒ݂ܕܝܼ ܡܸܢܹܗ ܩܸܫܬܵܐ: ܒܲܣ ܠܵܐ ܓܵܪܫܹܬ ܙܲܗܡܲܬ. ܘܗ̇ܘ ܛܲܝܪܵܐ ܠܵܐ ܕܒܸܩܠܹܗ ܢܵܬܵܐ ܘܩܘܼܕܸܡܠܹܗ ܠܟܸܣ ܐܵܢܝܼ ܩܘܿܦܝܵܬܹ̈ܐ ܕܡܲܕܸܥ ܠܗ݇ܘܿܢ ܕܒܸܠܒܵܛܘܿܠܹܐ ܝܠܵܗ̇ ܢܘܼܪܵܐ ܘܩܵܡ ܕܵܒ݂ܩܵܐ ܠܹܐ ܚܕܵܐ ܡ̣ܢ ܩܘܿܦܝܵܬܹ̈ܐ ܘܩܵܡ ܛܵܪܦܵܐ ܠܹܗ ܠܐܲܪܥܵܐ ܘܡܝܼܬܠܹܗ. ܘܐܵܗܵܐ ܝܠܹܗ ܡܲܬܠܝܼ ܩܵܬܘܼܟ ܒܐܵܗܵܐ ܚܲܒܪܵܐ. ܘܗܵܐ ܩܵܡ ܓ݂ܵܠܒܵܐ ܠܘܼܟ ܩܲܠܒܘܼܬܵܐ ܘܒܝܼܫܬܵܐ ܘܚܲܪܬܵܐ ܕܐܲܢܹܐ ܪܵܒܵܐ ܚܸܪܒܵܐ ܝܠܵܗ̇ ܘܐܝܼܬ ܣܵܒܘܼܬܘܼܬܵܐ ܠܐܲܗܵܐ ܡܸܢܕܝܼ. ܐ݇ܡܸܪܹܗ ܕܸܡܢܵܐ ܘܐܲܝܢܝܼ ܝܠܵܗ̇ ܗ̇ܝ ܣܵܒܘܼܬܘܼܬܵܐ¿ ܐ݇ܡܸܪܹܗ ܟܠܝܼܠܵܐ ܟܹܐ ܗܲܩܝܼ ܕܚܲܕ ܐ݇ܢܵܫܵܐ ܨܢܝܼܥܵܐ ܘܚܲܕ ܐ݇ܢܵܫܵܐ ܒܘܼܕܵܠܵܐ ܗܘܹܠܘܿܢ ܫܲܪ̈ܝܼܟܹܐ ܒܬܵܓ̰ܹܪܘܼܬܵܐ ܘܐ݇ܙܸܠܘܿܢ ܠܣܵܦܵܪ. ܘܟܲܕ ܒܐܘܼܪܚܵܐ ܗ݇ܘܵܘ ܦܪܸܫܠܹܗ ܗ̇ܘ ܒܘܼܕܵܠܵܐ ܡ̣ܢ ܚܲܒ݂ܪܹܗ ܘܦܸܫܠܹܗ ܚܲܪܬܵܐ ܚܲܕܟ̰ܵܐ ܒܘܿܬ ܘܵܓ̰ܹܒܘܼܬܹܗ: ܘܡܘܼܫܟ̰ܸܚܠܹܗ ܚܕܵܐ ܟܝܼܣܬܵܐ ܘܓܵܘܵܗ̇ ܐܲܠܦܵܐ ܕܹܝܢܵܪܹ̈ܐ ܘܫܩܝܼܠܵܐ ܠܹܗ. ܘܪܥܸܫܠܹܗ ܒܝܹܗ ܗܵܘ ܦܲܢܕܵܢܵܐ ܘܕܸܪܘܿܢ ܠܐܲܬܪܵܝ. ܘܟܲܕ ܩܘܼܪܒܸܢܘܿܢ ܠܡܕܝܼܢ݇ܬܵܐ: ܝܬܸܒ݂ܠܘܿܢ ܕܦܲܠܓ݂ܝܼ ܗ݇ܘܵܘ ܠܹܗ ܗ̇ܘ ܡܸܢܕܝܼ ܒܹܝܠܵܝ. ܘܐ݇ܡܸܪܹܗ ܗ̇ܘ ܒܘܼܕܵܠܵܐ: ܫܩܘܿܠ ܦܲܠܓܵܐ ܩܵܬܘܼܟ ܘܦܲܠܓܹܗ ܩܵܬܝܼ. ܗ̇ܘ ܦܲܢܕܵܢܵܐ ܡܘܼܬܒ݂ܵܐ ܗ݇ܘܵܐ ܒܚܝܼܵܥܹܗ ܕܫܵܩܹܠ ܗ݇ܘܵܐ ܠܟܠܵܝ ܐܵܢܝܼ: ܐܲܠܦܵܐ ܕܸܝܢܵܪܹ̈ܐ. ܘܐ݇ܡܸܪܹܗ ܩܵܬܘܼܗܝ: ܠܵܐ ܦܲܠܓܲܚ ܥܲܡ ܚܕܵܪܹ̈ܐ: ܡܣܵܒܵܒ ܕܫܲܪܝܼܟܘܼܬܵܐ ܘܚܲܒ݂ܪܘܼܬܵܐ ܟܹܐ ܡܲܗܘܝܼ ܣܲܙܓܵܪܘܼܬܵܐ ܒܲܣ ܐܵܢܵܐ ܒܸܕ ܫܵܩܠܹܢ ܚܲܕܟ̰ܵܐ ܚܲܪܓ̰ܠܸܓ݂ ܘܗܵܕܟ݂ܵܐ ܐܵܦ ܐܲܢ݇ܬ. ܠܣܵܗܡܵܐ ܦܝܼܫܵܐ ܛܲܡܪܲܚ ܠܹܗ ܒܥܸܩܪܵܐ ܕܐܵܗܵܐ ܐܝܼܠܵܢܐ: ܡܣܵܒܵܒ ܕܚܕܵܐ ܕܘܼܟܬܵܐ ܝܠܵܗ̇ ܛܫܝܼܬܵܐ ܡܚ ܦܣܘܩܐ. ܐ. ܘܐܝܼܡܲܢ ܕܣܢܸܩܠܲܢ ܒܸܕ ܐܵܬܲܚ ܥܲܡ ܚܕܵܕܹ̈ܐ ܘܒܸܕ ܫܵܩܠܲܚ ܠܲܢ ܚܲܕ ܡܸܢܲܢ ܠܩܲܕܪܹܗ: ܘܟ̰ܘܼ ܐ݇ܢܵܫܵܐ ܠܹܐ ܝܵܕܹܥ ܠܵܗ̇ ܕܘܼܟܬܵܐ‐‐‐‐‐‐‐‐‐ ܩܸܠܘܵܢ ܟܠ ܚܲܕ ܡܸܢܵܝ ܚܲܕ ܩܲܕܸܪ ܘܠܣܵܗܡܵܐ ܦܝܼܫܵܐ ܛܘܼܡܸܪܘܿܢ ܬܲܚܘܵܬ ܥܸܩܪܵܐ ܕܗ̇ܘ ܐܝܼܠܵܢܵܐ ܘܥܒܸܪܘܿܢ ܠܡܕܝܼܢ݇ܬܵܐ ܒܵܬ݇ܪ ܗܵܕܵܐ ܗܵܘ ܩܲܠܒܵܙܲܢܛ ܦܪܸܫܠܹܗ ܡ̣ܢ ܒܘܼܕܵܠܵܐ ܘܐ݇ܙܸܠܹܗ ܠܕܘܼܟܬܵܐ ܕܙܘܼܙܹ̈ܐ ܘܫܩܝܼܠܵܝܠܹܗ ܘܫܘܼܝܵܐ ܠܹܗ ܐܲܪܝܵܐ ܐܲܝܟ ܕܝܼܗ݇ܘܵܐ. ܘܐ݇ܬܹܠܹܗ ܗܵܘ ܒܘܼܕܵܠܵܐ ܡ̣ܢ ܒܵܬ݇ܪ ܚܲܕܟܡܵܐ ܝܲܪ̈ܚܹܐ ܘܐ݇ܡܸܪܹܗ ܠܦܲܢܕܵܢܵܐ: ܣܢܝܼܩܵܐ ܝܘܸܢ ܠܚܲܪܓ̰ܠܸܓ݂. ܬܵܐ ܐܵܙܲܠ݇ܚ ܘܫܵܩܠܲܚ ܚܲܕܟ̰ܵܐ ܚܲܪܓ̰ܠܸܓ݂. ܘܩܸܡܠܹܗ ܗ̇ܘ ܦܲܢܕܵܢܵܐ ܥܲܡܹܗ ܘܐ݇ܙܸܠܘܿܢ ܠܗ̇ܝ ܕܘܼܟܬܵܐ ܘܚܦܸܪܘܿܢ ܘܠܵܐ ܡܘܼܫܟ̰ܸܚܠܘܿܢ ܟ̰ܘܼ ܡܸܢܕܝܼ. ܘܩܸܡܠܹܗ ܗ̇ܘ ܦܲܢܕܵܢܵܐ ܠܓܵܢܵܐ ܕܒܘܼܕܵܠܵܐ ܘܩܘܼܪܦܸܚܠܹܗ ܘܐ݇ܡܸܪܹܗ: ܥܒܸܕܠܘܼܟ ܚܵܝܵܢܵܬܘܼܬܵܐ ܥܲܠܝܼ ܘܒܛܸܫܘܵܐ ܐ݇ܬܹܠܘܼܟ ܘܫܩܝܼܠܵܝܠܘܼܟ ܐܲܢܹܐ ܙܘܼܙܹ̈ܐ. ܘܫܘܼܪܹܠܹܗ ܗܵܘ ܒܘܼܕܵܠܵܐ ܠܹܝܡܵܢܵܐ ܘܠܸܠܝܵܛܵܐ ܠܫܵܩܠܵܢܵܝ. ܐܝܼܢܵܐ ܗ̇ܘ ܩܲܠܒܵܙܲܢܓ ܒܝܼܫ ܙܵܘܕܵܐ ܩܲܪܦܘܼܚܘܼܗܝ ܗ݇ܘܵܐ ܘܒܹܐܡܵܪܵܐ: ܟ̰ܘܼ ܐ݇ܢܵܫܵܐ ܠܹܐ ܝܠܹܗ ܫܩܝܼܠܵܝ ܫܒ݂ܘܼܩ ܡܸܢܘܼܟ: ܕܚܲܕ ܐ݇ܢܵܫܵܐ ܐ݇ܚܹܪ݇ܢܵܐ ܠܹܐ ܝܵܕܹܥ ܗ݇ܘܵܐ ܒܝܼܵܝ ܐܸܠܵܐ ܐܲܢ݇ܬ. ܘܗܹܡܸܙܡܵܢܵܝ ܪܵܒܵܐ ܓܪܸܫܠܵܗ̇ ܘܕܸܪܝܵܐ ܠܗ݇ܘܿܢ ܕܲܥܘܝܼܵܝ ܠܕܝܼܘܵܢ. ܘܐ݇ܡܸܪܹܗ ܗ̇ܘ ܦܲܢܕܵܢܵܐ ܩܐ ܕܲܝܵܢܵܐ: ܐܵܗܵܐ ܒܘܼܕܵܠܵܐ ܫܩܝܼܠܵܝܠܹܗ ܙܘܼܙܹ̈ܐ. ܘܒܘܼܕܵܠܵܐ ܣܪܸܒ݂ܠܹܗ. ܘܐ݇ܡܸܪܹܗ ܕܲܝܵܢܵܐ ܠܦܲܢܕܵܢܵܐ ܐܝܼܬ ܠܘܼܟ ܣܵܒܘܼܬܘܼܬܵܐ ܠܐܸܕܥܵܐ ܕܝܼܘܼܟ¿ ܓ̰ܘܼܘܸܒܠܹܗ: ܗܹܐ: ܗܲܪ ܗ̇ܘ ܐܝܼܠܵܢܵܐ ܕܬܚܘܿܬܹܗ ܛܘܼܡܪܹ̈ܐ ܗ݇ܘܵܘ ܙܘܼܙܹ̈ܐ ܗ̇ܘ ܣܵܗܕܝܼ ܝܠܹܗ ܕܒܘܼܕܵܠܵܐ ܫܩܝܼܠܵܝܠܹܗ. ܣܘܼܦܝܵܐ ܗ݇ܘܵܐ ܦܲܢܕܵܢܵܐ ܠܒܵܒܘܼܗܝ ܕܐܵܙܹܠ ܗ݇ܘܵܐ ܘܛܲܫܹܐ ܠܵܗ̇ ܓܵܢܘܼܗܝ ܓܵܘ ܐܝܼܠܵܢܵܐ: ܘܐܝܼܡܵܢ ܕܦܵܐܹܫ ܒܘܼܩܪܵܐ ܐܝܠܵܢܵܐ ܗ̇ܘ ܝܵܗ݇ܒܸܠ ܗ݇ܘܵܐ ܓ̰ܘܼܘܵܒ. ܘܐ݇ܙܝܼܠܵܐ ܗ݇ܘܵܐ ܒܵܒܵܐ ܕܩܲܠܒܵܙܲܢܓ ܘܥܒ݂ܝܼܪܵܐ ܓܵܘ ܐܝܼܠܵܢܵܐ. ܘܕܲܝܵܢܵܐ ܟܲܕ ܫܡܸܥܠܹܗ ܐܲܢܹܐ ܚܲܒܪܹ̈ܐ ܡ̣ܢ ܗ̇ܘ ܩܲܠܒܵܙܲܢܓ ܥܘܼܓ̰ܸܒܠܹܗ ܘܐ݇ܙܸܠܹܗ ܗ̇ܘ ܘܐ݇ܢܵܫܘܼ̈ܗܝ ܐܪܝܐ ܘܬܘܪܐ. ܡܛ ܘܥܲܡܹܗ ܗ̇ܘ ܨܢܝܼܥܵܐ ܘܒܘܼܕܵܠܵܐ ܗܲܠ ܕܡܛܸܐ ܠܗ݇ܘܿܢ ܠܟܸܣ ܐܝܼܠܵܢܵܐ. ܘܒܘܼܩܸܪܹܗ ܥܲܠ ܗ̇ܘ ܚܲܒܪܵܐ ܘܡܘܼܕܸܪܹܗ ܓ̰ܘܼܘܵܒ ܗ̇ܘ ܣܵܒ݂ܵܐ ܡ̣ܢ ܓܵܘ ܐܝܼܠܵܢܵܐ: ܗܹܐ ܒܘܼܕܵܠܵܐ ܫܩܝܼܠܵܝܠܹܗ ܙܘܼܙܹ̈ܐ. ܘܟܲܕ ܫܡܸܥܠܹܗ ܕܲܝܵܢܵܐ ܐܵܗܵܐ ܓ̰ܘܼܘܵܒ ܪܵܒܵܐ ܥܘܼܓ̰ܸܒܠܹܗ ܘܛܠܸܒܠܹܗ ܩܲܝܣܹ̈ܐ ܘܦܘܼܩܸܕܠܹܗ ܕܦܵܐܹܫ ܡܘܼܩܕܵܐ ܐܝܼܠܵܢܵܐ ܘܛܘܼܦܸܠܘܿܢ ܢܘܼܪܵܐ ܠܡܲܪ̈ܙܵܢܘܼܗܝ. ܗܵܝܓܵܗ ܩܘܼܘܸܚܠܹܗ ܗ̇ܘ ܣܵܒ݂ܵܐ ܒܵܒܹܗ ܕܦܲܢܕܵܢܵܐ ܘܕܪܹܐ ܠܹܗ ܗܵܘܵܪ ܘܦܘܼܠܸܛܠܘܿܢ ܟܲܕ ܩܵܕ݇ܡ ܓܵܢܵܐ. ܘܒܘܼܩܸܪܹܗ ܕܲܝܵܢܵܐ ܥܲܠ ܡܲܛܸܠܲܒ ܘܬܘܼܢܝܵܐ ܠܹܗ ܩܵܬܘܼܗܝ ܗܹܡܸܙܡܵܢ ܐܲܝܟ ܕܝܼܗ݇ܘܵܐ. ܘܦܘܼܩܸܕܠܹܗ ܕܩܲܠܒܵܙܲܢܓ ܦܵܐܹܫ ܡܸܚܝܵܐ ܒܩܵܛܝܹ̈ܐ ܘܒܵܒܘܼܗܝ ܒܟ̰ܵܦܘܿܠܹ̈ܐ ܘܩܵܡ ܡܲܬܸܒ݂ ܠܹܗ ܬܲܪܣܵܐ ܥܲܠ ܚܡܵܪܵܐ ܘܩܛܸܥܠܹܗ ܕܦܲܢܕܵܢܵܐ ܦܵܪܹܥ ܠܗ݇ܘܿܢ ܐܲܢܹܐ ܙܘܼܙܹ̈ܐ ܘܫܩܝܼܠܵܝܠܹܗ ܘܝܗܝܼܒ݂ܵܝܠܹܗ ܩܵܐ ܒܘܼܕܵܠܵܐ. ܘܡܘܼܬܹܠܝܼ ܩܵܬܘܼܟ ܐܵܗܵܐ ܡܲܬܠܵܐ ܕܝܵܕܥܸܬ ܕܐ݇ܢܵܫܵܐ ܩܲܠܒܵܙܲܢܓ ܘܨܢܝܼܥܵܐ ܟܹܐ ܦܵܐܹܫ ܕܒ݂ܝܼܩܵܐ ܘܬܘܼܥܠܡܵܐ ܒܩܲܠܒ݂ܘܼܬܹܗ ܘܒܨܸܢܥܵܬܹܗ. ܘܐܲܢ݇ܬ̇ ܝܵܐ ܕܸܡܢܵܐ ܡܸܠܝܵܐ ܝܘܸܬ ܢܸܟ݂ܠܵܐ ܘܕܵܓ݂ܵܠܘܼܬܵܐ ܘܚܵܝܵܢܬܘܼܬܵܐ ܘܒܸܙܕܵܥܵܐ ܝܘܸܢ ܥܲܠܘܼ̈ܟ ܡ̣ܢ ܛܵܥܘܼܢܝܵܬܹ̈ܐ ܕܦܘܼܠܚܵܢܘܼ̈ܟ ܘܠܹܐ ܦܲܪܬܸܟܸܬ ܡ̣ܢ ܬܲܢܒܵܐ ܒܗ̇ܝ ܕܐܝܼܬ ܠܘܼܟ ܬܲܪܬܹܝܢ ܦܵܬܘܵܬܹ̈ܐ ܘܬܪܹܝܢ ܠܸܫܵܢܹ̈ܐ. ܒܲܣܝܼܡܹ̈ܐ ܝܢܵܐ ܡܝܼ̈ܵܐ ܕܢܲܗܪ̈ܵܘܵܬܹܐ ܟܡܵܐ ܕܠܹܐ ܝܢܵܐ ܡܸܛܝܹ̈ܐ ܠܝܲܡܵܐ: ܘܒܫܠܵܡܵܐ ܝܢܵܐ ܐ݇ܢܵܫܹ̈ܐ ܕܒܲܝܬܵܐ ܟܡܵܐ ܕܠܲܝܬ ܒܹܝܠܵܝ ܚܵܒ݂ܛܵܢܵܐ ܘܕܵܪܝܵܢܵܐ ܕܕܘܼܒܵܪܘܼܬܵܐ ܘܠܵܐ ܕܵܡܹܐ ܠܘܼܟ ܡܸܢܕܝܼ ܐ݇ܚܹܪ݇ܢܵܐ ܐܸܠܵܐ ܚܘܼܘܹܐ ܡܵܪܹܐ ܬܪܹܝܢ ܠܸܫܵܢܹ̈ܐ ܕܐܝܼܬ ܒܝܹܗ ܣܲܡܵܐ ܩܵܛܘܿܠܵܐ. ܡܣܵܒܵܒ ܗܵܐ ܡ̣ܢ ܠܸܫܵܢܘܼܟ ܒܸܓ̰ܪܵܝܵܐ ܝܠܹܗ ܣܲܡܵܐ ܐܲܝܟ ܣܲܡܵܐ ܕܒܸܓ̰ܪܵܝܵܐ ܝܠܹܗ ܡ̣ܢ ܠܸܫܢܘܼܟ ܘܢܝܼܓܵܪܵܢ ܝܼܘܸܢ ܕܠܵܐ ܗ̇ܘ ܣܲܡܵܐ ܕܒܸܓ̰ܪܵܝܵܐ ܝܠܹܗ ܡ̣ܢ ܠܸܫܵܢܘܼܟ ܘܢܝܼܓܵܪܵܢ ܝܼܘܸܢ ܕܠܵܐ ܓܵܕܹܫ ܥܲܠܘܼܟ ܚܲܕ ܡܸܢܕܝܼ ܓܘܼܪܵܐ. ܘܕܵܪܝܵܢܵܐ ܕܕܘܼܒܵܪܘܼܬܵܐ ܒܹܝܠ ܐܲܚܘܿܢܘܵܬܹ̈ܐ ܘܕܵܘܣܬܹ̈ܐ: ܐܲܝܟ ܚܘܼܘܹܐ ܝܠܹܗ ܕܓܲܪܘܸܣ ܠܹܗ ܐ݇ܢܵܫܵܐ ܢܢ ܦܣܘܩܐ. ܐ. ܘܡܲܟܸܠ ܠܹܗ ܘܛܲܠܸܛ ܠܹܗ ܘܡܲܚܸܒ ܠܹܗ: ܒܚܲܪܬܵܐ ܒܸܕ ܢܵܥܹܨ ܠܹܗ. ܘܐ݇ܡܝܼܪܬܵܐ ܝܠܵܗ̇ ܬܒܸܥ ܠܗܵܘܢܵܢܵܐ ܘܠܝܲܩܝܼܪܵܐ ܘܙܸܠ ܠܟܸܣܠܵܝ ܘܚܙܝܼ ܠܵܐ ܦܵܪܫܸܬ ܡܸܢܵܝ. ܘܗܘܝܼ ܚܲܒ݂ܪܵܐ ܥܲܡ ܚܲܕ ܐ݇ܢܵܫܐ ܐܸܢ ܗܵܘܢܵܢܵܐ ܝܠܪܗ ܘܝܲܩܝܼܪܵܐ. ܝܵܐ ܗܵܘܢܵܢܵܐ ܐܵܦܸܢ ܠܹܐ ܝܠܹܗ ܝܲܩܝܼܪܵܐ: ܡܣܵܒܵܒ ܕܐ݇ܢܵܫܵܐ ܗܵܘܢܵܢܵܐ ܘܝܲܩܝܼܪܵܐ ܟܵܡܹܠ ܝܼܠܹܗ. ܘܚܲܟܝܼܡܵܐ ܕܠܹܐ ܝܠܹܗ ܝܲܩܝܼܪܵܐ ܬܒܸܥ ܠܹܗ ܐܵܦܸܢ ܛܲܒܝܼܥܲܬܹܗ ܬ݂ ܝܠܵܗ̇ ܕܚܸܩܪܵܐ. ܘܗܘܝܼ ܗܘܼܫܝܵܪ ܡ̣ܢ ܝܲܨܪܹܗ ܒܝܼܫܵܐ ܐܝܼܢܵܐ ܝܠܘܿܦ ܗܵܘܢܵܐ ܡܸܢܹܗ. ܘܬܒܸܥ ܠܝܲܩܝܼܪܵܐ ܕܠܹܐ ܝܠܹܗ ܗܵܘܢܵܢܵܐ ܘܠܵܐ ܥܵܪܩܸܬ ܡ̣ܢ ܨܵܘܗܒܲܬܹܗ ܐܵܦܹܢ ܠܹܐ ܝܘܸܬ ܒܸܪܕܵܝܵܐ ܠܗܵܘܢܹܗ. ܘܿܫܩܘܿܠ ܩܵܐ ܓܵܢܘܼܟ ܚܲܕ ܦܲܝܕܵܐ ܡ̣ܢ ܝܲܩܝܼܪܘܼܬܹܗ ܘܐܲܢ݇ܬ ܡܲܩܢܝܼ ܠܹܗ ܒܗܵܘܢܘܼܟ. ܘܥܪܘܿܩ ܡܸܢܕܪܹܫ ܒܹܐܡܵܪܵܐ ܝܘܸܢ ܥܪܘܿܩ ܡ̣ܢ ܒܲܚܝܼܠܵܐ ܣܲܟ݂ܠܵܐ. ܘܐܵܦ ܐܵܢܵܐ ܠܵܙܹܡ ܥܵܪܩܸܢ ܡܸܢܘܼܟ. ܘܕܵܐܟ݂ܝܼ ܒܸܕ ܣܲܒܪܝܼ ܡܸܢܘܼܟ ܐܲܚܘܿܢܘܵܬܘܼ̈ܟ ܐܝܼܩܵܪܵܐ ܘܚܘܼܒܵܐ. ܘܗܵܐ ܥܒܸܕܠܘܼܟ ܐܵܗܵܐ ܫܘܼܓ݂ܠܵܐ ܒܡܲܠܟܘܼܟ ܕܩܵܡ ܡܝܲܩܸܪܘܼܟ ܘܩܵܡ ܓܲܪܘܸܣ ܠܘܼܟ. ܗܵܐ ܒܸܠܚܵܡܵܐ ܝܠܹܗ ܥܲܠܘܼܟ ܡܲܬܠܵܐ ܕܬܲܓܵܪܵܐ ܕܐ݇ܡܸܪܹܗ: ܕܗ̇ܘ ܐܲܬܪܵܐ ܕܥܲܩܘܼܒܪ̈ܘܼܗܝ ܐܵܟ݂ܠܝܼ ܡܵܐܐ ܒܲܛܡܵܢܹ̈ܐ ܕܦܪܸܙܠܵܐ: ܠܹܐ ܝܠܵܗ̇ ܟ̰ܵܬܘܿܢ ܠܢܸܨܘܼ̈ܗܝ ܕܓ̰ܵܢܒ݂ܝܼ ܦܝܼܠܹ̈ܐ. ܐ݇ܡܸܪܹܗ ܕܸܡܢܵܐ ܡܘܼܕܝܼ ܬܵܗܵܪ؛ ܐ݇ܡܸܪܹܗ ܟܠܝܼܠܵܐ ܟܹܐ ܗܲܩܝܼ ܕܐܝܼܬ ܗ݇ܘܵܐ ܒܚܲܕ ܦܠܢ ܐܲܬܪܵܐ ܚܲܕ ܬܵܓ̰ܹܪ ܘܒܥܹܠܹܗ ܕܐܵܙܹܠ ܠܐܲܬܪ̈ܵܘܵܬܹܐ ܩܵܐ ܩܢܵܝܵܐ ܪܘܼܙܩܵܝܵܐ. ܘܐܝܼܬ ܗ݇ܘܵܐ ܠܹܗ ܡܵܐܐ ܒܲܛܡܵܢܹ̈ܐ ܦܪܸܙܠܵܐ ܘܡܘܼܬܒ݂ܵܝܠܹܗ ܗܲܝܡܵܢܬܵܐ ܟܸܣ ܚܲܕ ܡ̣ܢ ܕܵܘܣܬܘܼ̈ܗܝ ܘܐ݇ܙܹܠܹܗ ܠܣܵܦܵܪ. ܘܒܵܬ݇ܪ ܚܲܕ ܙܲܒ݂ܢܵܐ ܕܸܪܹܗ ܘܐ݇ܬܹܠܹܗ ܘܛܠܸܒܠܹܗ ܠܗ̇ܘ ܦܪܸܙܠܵܐ. ܐܡܸܪܹܗ ܩܵܬܘܼܗܝ ܕܵܘܣܬܘܼܗܝ: ܥܲܩܘܼܒܪܹ̈ܐ ܩܵܡ ܐܵܟ݂ܠܝܼ ܠܹܗ. ܐ݇ܡܸܪܹܗ: ܡܸܓ̰ܸܕ ܫܡܝܼܥܵܐ ܝܘܸܢ ܕܠܲܝܬ ܚܲܕ ܡܸܢܕܝܼ ܐ݇ܚܹܪ݇ܢܵܐ ܕܟܹܐ ܦܵܪܹܡ ܠܦܪܸܙܠܵܐ ܐܲܝܟ ܟܸܟܵܝ. ܘܚܕܹܠܹܗ ܗ̇ܘ ܐ݇ܢܵܫܵܐ ܕܗܘܼܡܸܢܹܗ ܗ̇ܘ ܬܵܓ̰ܹܪ ܐܪܝܐ ܘܬܘܪܐ. ܢܐ ܠܗܹܡܸܙܡܵܢܹܗ ܘܦܠܸܛܠܹܗ ܗ̇ܘ ܬܵܓ̰ܹܪ ܘܬܦܸܩܠܹܗ ܒܒܪܘܿܢܵܐ ܕܗ̇ܘ ܐ݇ܢܵܫܵܐ ܘܩܵܡ ܕܵܒܹܩ ܠܹܗ ܘܩܵܡ ܠܲܒܸܠܹܗ ܠܒܲܝܬܹܗ. ܘܠܗܵܘ ܝܵܘܡܵܐ ܐ݇ܚܹܪ݇ܢܵܐ ܐ݇ܬܹܠܹܗ ܠܟܸܣ ܕܵܘܣܬܹܗ ܘܐܵܗܵܐ ܒܘܼܩܸܪܹܗ ܡܸܢܹܗ. ܝܵܐܕܵܒ ܟܹܐ ܝܵܕܥܸܬ ܐܲܝܟܵܐ ܝܠܹܗ ܒܪܘܿܢܝܼ¿ ܐܡܸܪܹܗ ܩܵܬܘܼܗܝ ܗ̇ܘ ܬܵܓ̰ܹܪ ܗܹܐ. ܟܲܕ ܦܠܸܛܠܝܼ ܬܸܡܵܠ ܡ̣ܢ ܟܸܣܠܘܼܟ ܚܙܹܠܝܼ ܚܲܕ ܢܸܨܵܐ ܒܸܓ̰ܢܵܒ݂ܵܐ ܚܲܕ ܝܵܠܵܐ. ܟܹܐ ܗܵܘܝܵܐ ܕܗ̇ܘ ܒܪܘܿܢܘܼܟ ܗ݇ܘܵܐ: ܘܡܚܹܠܹܗ ܗ̇ܘ ܐ݇ܢܵܫܵܐ ܠܪܹܫܹܗ ܘܐ݇ܡܸܪܹܗ: ܝܵܐ ܐ݇ܢܵܫܹ̈ܐ ܗܸܟ̰ ܚܙܝܹ̈ܐ ܝܬܘܿܢ ܝܵܐ ܫܡܝܼܥܹ̈ܐ ܝܬܘܿܢ ܕܢܸܨܹ̈ܐ ܟܹܐ ܓ̰ܵܢܒ݂ܝܼ ܝܵܠܹ̈ܐ¿ ܐ݇ܡܸܪܹܗ: ܗܹܐ. ܗܵܘ ܐܲܬܪܵܐ ܕܥܲܩܘܼܒܪ̈ܘܼܗܝ ܐܵܟ݂ܠܝܼ ܡܵܐܐ ܒܲܛܡܵܢܹ̈ܐ ܦܪܸܙܠܵܐ: ܠܹܐ ܝܠܵܗ̇ ܥܵܓ̰ܒܘܼܬܵܐ ܕܐܸܢ ܢܸܨܘܼ̈ܗܝ ܓ̰ܵܢܒ݂ܝܼ ܦܝܼܠܹ̈ܐ. ܐ݇ܡܸܪܹܗ ܗ̇ܘ ܐ݇ܢܵܫܵܐ: ܐܵܢܵܐ ܝܘܸܢ ܐ݇ܟ݂ܝܼܠܘܼܗܝ ܦܪܸܙܠܘܼܟ: ܫܩܘܿܠ ܛܝܼܡܘܼܗܝ ܘܡܲܕܸܪ ܩܵܬܝܼ ܒܪܘܿܢܝܼ. ܘܡܘܼܬܸܠܝܼ ܩܵܬܘܼܟ ܐܵܗܵܐ ܡܲܬܠܵܐ ܕܝܵܕܥܸܬ ܕܐܸܢ ܥܵܒ݂ܕܸܬ ܚܵܝܵܢܵܬܘܼܬܵܐ ܥܲܠ ܕܵܘܣܬܘܼܟ: ܕܠܵܐ ܫܸܟ ܒܸܕ ܥܵܒ݂ܕܸܬ ܒܝܼܫ ܙܵܘܕܵܐ ܐܵܦ ܥܲܠ ܐ݇ܚܹܪ̈݇ܢܹܐ. ܘܐܸܢ ܐ݇ܢܵܫܵܐ ܗ݇ܘܹܠܹܗ ܚܲܒ݂ܪܵܐ ܥܲܡ ܚܲܕ ܐ݇ܢܵܫܵܐ ܘܥܒܸܕܠܹܗ ܚܵܝܵܢܵܬܘܼܬܵܐ ܥܲܠ ܚܲܕ ܐ݇ܚܹܪܵܢܵܐ: ܒܸܕ ܝܵܕܹܥ ܚܲܒ݂ܪܹܗ ܕܠܲܝܬ ܟܸܣ ܗܵܕܟ݂ܵܐ ܐ݇ܢܵܫܵܐ ܕܘܼܟܬܵܐ ܩܵܐ ܕܵܘܣܬܘܼܬܵܐ. ܠܲܝܬ ܡܸܢܕܝܼ ܛܠܝܼܩܵܐ ܐܲܝܟ ܚܘܼܒܵܐ ܕܩܵܐ ܐ݇ܢܵܫܵܐ ܢܵܫܸܟܘܼܪ ܘܐܲܝܟ ܛܵܒ݂ܬܵܐ ܕܦܵܝܫܵܐ ܥܒ݂ܝܼܕܬܵܐ ܥܲܡ ܗ̇ܘ ܕܠܵܐ ܝܵܕܹܥ ܠܵܗ̇ ܘܐܲܝܟ ܡܲܪܕܘܼܬܵܐ ܕܦܵܝܫܵܐ ܝܗܝܼܒ݂ܬܵܐ ܠܗ̇ܘ ܕܠܵܐ ܝܵܠܹܦ ܠܵܗ̇ ܘܠܵܐ ܫܵܡܹܥ ܠܵܗ̇ ܘܐܲܝܟ ܣܸܪ ܕܦܵܐܹܫ ܓܸܠܝܵܐ ܠܗ̇ܘ ܕܠܵܐ ܢܵܛܸܪܹܗ. ܚܲܒ݂ܪܘܼܬܵܐ ܕܛܵܒܹ̈ܐ ܟܹܐ ܡܲܩܢܝܼܵܐ ܛܵܒ݂ܵܬܹ̈ܐ ܘܚܲܒ݂ܪܘܼܬܵܐ ܕܒ݂ܝܼܫܹ̈ܐ ܟܹܐ ܡܲܩܢܝܼܵܐ ܒܝܼܫܵܬܹ̈ܐ. ܐܲܝܟ ܦܵܘܚܵܐ ܕܐܸܢ ܡܵܚܹܐ ܥܲܠ ܡܸܢܕܝܼ ܒܲܣܝܼܡܐ ܐܵܦ ܪܹܝܚܘܼܗܝ ܒܲܣܝܼܡܵܐ ܝܠܹܗ. ܘܐܸܢ ܡܵܚܹܐ ܥܲܠ ܡܸܢܕܝܼ ܣܸܪܝܵܐ ܐܵܦ ܪܹܝܚܘܼܗܝ ܣܸܪܝܵܐ ܝܠܹܗ. ܒܸܚܫܵܒ݂ܵܐ ܝܘܸܢ ܕܗܲܡܙܲܡܬܝܼ ܝܘܼܩܪܸܢܵܗ̇ ܥܲܠܘܼܟ. ܢܒ ܦܣܘܩܐ. ܐ. ܘܐܲܟ݂ܵܐ ܦܪܸܩܠܹܗ ܟܠܝܼܠܵܐ ܡ̣ܢ ܡܲܡܠܠܹܗ ܘܐܵܦ ܐܲܪܝܵܐ ܡܸܢ ܐ݇ܟ݂ܵܠܬܵܐ ܕܬܵܘܪܵܐ. ܘܒܵܬ݇ܪ ܕܩܵܡ ܩܵܛܸܠܹܗ ܦܸܓ݂ܠܵܗ̇ ܟܲܪܒܹܗ ܘܬܘܼܚܡܸܢܹܗ ܥܲܠ ܩܸܛܠܹܗ ܘܐ݇ܡܸܪܹܗ: ܥܲܓ̰ܘܼܙܹܐ ܝܠܵܗ̇ ܓܵܢܝܼ ܒܡܵܘܬܹܗ ܕܫܲܬܪܵܒܵܐ ܕܡܵܪܹܐ ܗܵܘܢܵܐ ܗ݇ܘܵܐ ܘܪܸܥܝܵܢܵܐ ܘܚܕܵܐ ܛܲܒܝܼܥܲܬ ܒܲܣܝܼܡܬܵܐ ܘܡܝܘܼܩܲܪܬܵܐ ܘܠܹܐ ܝܘܸܢ ܒܝܼܕܵܥܵܐ ܒܲܠܟܹܐ ܙܲܟܵܝܵܐ ܗ݇ܘܵܐ ܝܵܐ ܒܘܼܚܬܵܢܹ̈ܐ ܕܪܹܠܘܿܢ ܥܲܠܘܼܗܝ. ܘܦܫܸܡܠܹܗ ܘܥܸܩܠܹܗ ܥܲܠ ܡܸܢܕܝܼ ܕܥܒܸܕܠܹܗ. ܘܡܘܼܒܝܸܢܹܗ ܚܸܫܵܐ ܒܦܲܪܨܘܿܦܹܗ. ܘܓܘܼܫܸܩܠܹܗ ܒܝܹܗ ܕܸܡܢܵܐ ܘܫܒܸܩܠܹܗ ܡܲܡܠܠܵܐ ܕܥܲܡ ܟܠܝܼܠܵܐ ܘܩܘܼܪܒܸܢܹܗ ܠܟܸܣ ܐܲܪܝܵܐ ܘܐ݇ܡܸܪܹܗ ܐܸܠܹܗ: ܡܲܒ݂ܟ݂ܘܼܝܘܼܟ ܝܼܠܵܗ̇ ܩܪܵܡܬܵܐ¿ ܘܚܸܫܵܐ ܒܸܥܒ݂ܵܕܵܐ ܝܘܸܬ ܕܐܲܠܵܗܵܐ ܛܘܼܠܸܩܠܹܗ ܠܕܸܫܡܸܢܘܼ̈ܟ¿ ܩܵܡܘܼܕܝܼ ܦܫܝܼܡܵܐ ܝܘܸܬ ܝܵܐ ܡܲܠܟܵܐ¿ ܐ݇ܡܸܪܹܗ ܒܸܦܫܵܡܵܐ ܝܘܸܢ ܒܘܿܬ ܗܵܘܢ ܢܹܗ ܕܫܲܬܪܵܒܵܐ ܘܪܸܥܝܵܢܹܗ ܘܡܲܪܕܘܼܬܹܗ. ܐ݇ܡܸܪܹܗ ܐܸܠܹܗ ܕܸܡܢܵܐ: ܠܵܐ ܐܵܬܝܵܐ ܠܘܼܟ ܡܓ݂ܵܒܢܹܗ. ܡܣܵܒܵܒ ܕܐ݇ܢܵܫܵܐ ܗܵܘܢܵܢܵܐ ܠܹܐ ܐܵܬܝܵܐ ܠܹܗ ܡܓ݂ܵܒܢܵܐ ܕܗ̇ܘ ܕܟܹܐ ܙܵܕܹܥ ܡܸܢܹܗ. ܘܐ݇ܢܵܫܵܐ ܦܵܪܘܿܫܵܐ ܚܲܕܟܡܵܐ ܓܵܗܹ̈ܐ ܐܵܦܸܢ ܕܣܵܢܹܐ ܚܲܕ ܐ݇ܢܵܫܵܐ ܘܓܲܢܓܸܙ ܡܸܢܹܗ ܟܹܐ ܩܲܪܒܸܢܹܗ ܠܟܸܣܠܹܗ ܒܘܿܬ ܝܘܼܬܪܵܢܵܐ ܘܗܘܼܢܵܪ ܕܐܝܼܬ ܒܝܹܗ. ܐܲܝܟ ܕܟܹܐ ܥܵܒܹܕ ܐ݇ܢܵܫܵܐ ܕܟܹܐ ܫܵܬܹܐ ܕܲܪܡܵܢܵܐ: ܐܵܦܸܢ ܕܟܹܐ ܓܲܢܓܸܙ ܡܸܢܹܗ: ܒܘܿܬ ܐܘܼܡܘܼܕ ܕܦܲܝܕܵܐ ܕܐܵܬܝܵܐ ܠܹܗ ܡܸܢܹܗ. ܘܚܲܕܟܡܵܐ ܓܵܗܹ̈ܐ ܟܹܐ ܡܲܚܸܒ ܚܲܕ ܐ݇ܢܵܫܵܐ ܘܟܹܐ ܡܝܲܩܸܪܹܗ ܘܒܵܬ݇ܪ ܗܵܕܵܐ ܟܹܐ ܪܲܦܹܐ ܠܹܗ ܘܟܹܐ ܛܲܠܸܩܠܹܗ ܡ̣ܢ ܙܕܘܼܥܬܵܐ ܘܼܙܵܪܵܪ ܕܐܵܬܹܐ ܡܸܢܹܗ. ܐܲܝܟ ܐ݇ܢܵܫܵܐ ܕܢܵܥܹܨ ܠܵܗ̇ ܨܸܒܥܹܗ ܚܘܼܘܹܐ ܟܹܐ ܦܵܪܹܡ ܠܵܗ̇ ܘܟܹܐ ܪܲܦܹܐ ܠܵܗ̇ ܕܠܵܐ ܦܵܪܹܣ ܣܲܡܵܐ ܒܓܘܼܫܡܹܗ. ܘܐ݇ܬܹܠܵܗ̇ ܚܘܿܫܝܹܗ ܕܐܲܪܝܵܐ ܡ̣ܢ ܗܹܡܸܙܡܵܢ ܕܕܸܡܢܵܐ. ܦܣܘܩܐ. ܒ. ܨܲܚܨܵܝܬܵܐ ܕܫܘܼܓ݂ܠܵܐ ܕܕܸܡܢܵܐ ܘܓ̰ܘܼܘܵܒܘܼ̈ܗܝ. ܐ݇ܡܸܪܹܗ ܕܸܒܫܵܠܝܼܡ ܡܲܠܟܵܐ ܠܒܲܝܕܵܒܵܐ ܦܝܼܠܵܣܘܿܦܵܐ: ܗܘܼܩܹܠܘܼܟ ܩܵܬܝܼ ܡ̣ܢ ܒܵܗ݇ܣ ܕܐ݇ܢܵܫܵܐ ܒܝܼܫܵܐ ܘܕܵܪܝܵܢܵܐ ܕܕܘܼܒܵܪܘܼܬܵܐ ܘܕܵܐܟ݂ܝܼ ܟܹܐ ܦܲܪܦܸܣ ܠܵܗ̇ ܕܵܘܣܬܘܼܬܵܐ ܫܲܪܝܼܪܬܵܐ ܒܹܝܠ ܕܵܘܣܬܹ̈ܐ. ܬܲܢܝܼ ܠܝܼ ܐܵܕܝܼܵܐ ܡܘܼܕܝܼ ܗܘܹܠܹܗ ܡ̣ܢ ܕܸܡܢܵܐ ܘܠܐܲܝܟܵܐ ܡܛܸܐ ܠܹܗ ܫܘܼܓ݂ܠܹܗ ܒܵܬ݇ܪ ܩܸܛܠܹܗ ܕܫܲܬܪܵܒܵܐ ܘܡܘܼܕܝܼ ܗܘܹܠܘܿܢ ܡܵܗܵܢܵܘܼ̈ܗܝ ܘܚܘܼܫܝܵܬܘܼ̈ܗܝ ܟܸܣ ܐܲܪܝܵܐ ܘܓܘܼܪ̈ܵܢܘܼܗܝ ܟܲܕ ܝܕܸܥܠܹܗ ܕܦܸܫܠܹܗ ܙܠܝܼܡܵܐ ܬܵܘܪܵܐ ܘܗܘܹܠܹܗ ܚܵܛܸܪܓ̰ܲܡܥ ܒܩܲܠܒܘܼܬܵܐ ܕܕܸܡܢܵܐ ܘܡܘܼܕܝܼ ܓ̰ܘܼܘܵܒ ܝܗܸܒ݂ܠܹܗ ܐܵܗܵܐ¿ ܐ݇ܡܸܪܹܗ ܦܝܼܠܵܣܘܿܦܵܐ: ܡܘܼܫܟ̰ܸܚܠܝܼ ܒܬܲܫܥܝܼܬܵܐ ܕܕܸܡܢܵܐ ܕܟܲܕ ܐܲܪܝܵܐ ܩܛܸܠܹܗ ܠܫܲܬܪܵܒܵܐ ܦܫܸܡܠܹܗ ܥܲܠ ܩܸܛܠܹܗ ܘܕܟܸܪܹܗ ܠܨܵܘܗܒܲܬܹܗ ܩܲܕܡܵܝܬܵܐ ܘܬܸܫܡܸܫܬܹܗ ܓܘܼܪܬܵܐ ܘܕܝܼܗ݇ܘܵܐ ܚܲܕ ܡ̣ܢ ܣܲܪܟܲܪ̈ ܕܘܼܗܝ ܪܹ̈ܫܵܝܹܐ ܘܡܝܘܼܩܪܹ̈ܐ ܒܕܵܪܵܓ̰ܵܐ ܘܩܘܼܪܒܵܐ ܐܸܠܹܗ ܘܕܵܐܟ݂ܝܼ ܟܹܐ ܥܵܒܹܕ ܗ݇ܘܵܐ ܪܵܐܝ ܥܲܡܹܗ ܒܝܼܫ ܙܵܘܕܵܐ ܡ̣ܢ ܟܠܵܝ ܓܘܼܪ̈ܵܢܘܼܗܝ. ܘܡ̣ܢ ܒܵܬ݇ܪ ܬܵܘܪܵܐ ܐܝܼܬ ܗ݇ܘܵܐ ܢܸܡܪܵܐ ܚܲܕ ܡ̣ܢ ܓܘܼܪ̈ܵܢܹܐ ܕܐܲܪܝܵܐ ܘܒܝܼܫ ܡܵܪܹܐ ܚܵܛܸܪ ܠܟܸܣܠܹܗ. ܚܲܕ ܝܵܘܡܵܐ ܦܝܼܫܵܐ ܗ݇ܘܵܐ ܟܸܣ ܐܲܪܝܵܐ ܗܲܠ ܕܚܒܹܐ ܠܹܗ ܚܘܼܒ݂ܝܵܐ ܘܦܠܸܛܠܹܗ ܡ̣ܢ ܟܸܣܠܹܗ ܒܠܲܝܠܹܐ ܕܐܵܙܹܠ ܗ݇ܘܵܐ ܠܡܲܢܙܝܼܠܹܗ. ܘܒܓܸܕܫܵܐ ܥܒܸܪܹܗ ܡ̣ܢ ܟܸܣ ܒܲܝܬܹܗ ܕܟܠܝܼܠܵܐ ܘܕܸܡܢܵܐ ܘܟܲܕ ܡܛܹܠܹܗ ܠܬܲܪܥܵܝ ܫܡܸܥܠܹܗ ܠܟܠܝܼܠܵܐ ܒܸܠܝܵܡܵܐ ܠܕܸܡܢܵܐ ܢܕ ܦܣܘܩܐ. ܒ. ܥܲܠ ܗ̇ܘ ܡܸܢܕܝܼ ܕܲܥܒܸܕܠܹܗ ܒܒܘܼܚܬܵܢܘܼ̈ܗܝ ܘܒܕܘܼܓܠܘܼ̈ܗܝ ܕܲܪܩܘܼܒ݂ܠ ܕܐ݇ܢܵܫܹ̈ܐ ܘܚܙܸܐ ܠܹܗ ܟܵܬܵܪܘܼܬܵܐ ܕܕܸܡܢܵܐ ܘܠܵܐ ܩܲܒܲܠܬܹܗ ܠܗܹܡܸܙܡܲܢܹ̈ܐ ܕܟܠܝܼܠܵܐ. ܘܟܠܹܠܹܗ ܕܫܵܡܹܥ ܗ݇ܘܵܐ ܩܠܗܹܡܸܙܡܵܢܵܝ ܘܥܲܡ ܚܲܒܪܹ̈ܐ ܐ݇ܚܹܪ̈̈ܢܹܐ ܒܹܐܡܵܪܵܐ ܗ݇ܘܵܐ ܟܠܝܼܠܵܐ ܠܕܸܡܢܵܐ: ܚܸܪܒܵܐ ܫܘܼܓ݂ܠܵܐ ܚܙܹܠܘܼܟ ܘܥܒܸܪܘܼܟ ܒܚܲܕ ܩܹܘܲܢܕܹܝܢܘܿܣ ܩܸܫܝܵܐ ܘܥܒܸܕ ܠܘܼܟ ܚܲܕ ܓܢܵܗܵܐ ܓܘܼܪܵܐ ܪܸܪܩܘܼܒ݂ܠ ܕܓܵܢܘܼܟ ܘܚܲܪܬܹܗ ܪܵܒܵܐ ܡܲܦܫܸܡܵܢܬܵܐ ܝܠܵܗ̇: ܘܫܘܼܓ݂ܠܘܼܟ ܒܸܕ ܗܵܘܹܐ ܩܸܫܝܵܐ ܘܥܲܣܩܵܐ ܐܸܢ ܝܵܕܹܥ ܐܲܪܝܵܐ ܩܲܠܒܘܼܬܘܼܟ ܘܒܝܼܫܘܼܬܘܼܟ. ܘܒܸܕ ܦܵܝܫܹܬ ܕܠܵܐ ܗܲܝܸܪܵܢܵܐ. ܘܒܸܕ ܐܵܬܝܵܐ ܥܠܘܼܟ ܪܸܣܘܵܟ̰ܝܼܘܼܬܵܐ ܘܩܸܛܠܵܐ ܘܒܸܕ ܙܵܕܥܝܼ ܟܠ ܐ݇ܢܵܫܹ̈ܐ ܡ̣ܢ ܒܝܼܫܘܼܬܘܼܟ ܘܒܸܕ ܗܵܘܝܼ ܗܘܼܫܝܵܪ ܡ̣ܢ ܕܲܓ݂ܵܠܘܼܬܘܼܟ. ܘܡ̣ܢ ܐܵܕܝܼܵܐ ܠܒܵܬ݇ܪ ܠܹܐ ܚܵܫܒܸܢܘܼܟ ܕܵܘܣܬ ܘܠܹܐ ܓܵܠܹܝܢ ܩܵܬܘܼܟ ܣܸܪ̈ܝܼ. ܕܐ݇ܡܸܪܘܿܢ ܡܲܠܦܵܢܹ̈ܐ: ܪܚܘܿܩ ܡ̣ܢ ܗ̇ܘ ܕܠܲܝܬ ܠܹܗ ܚܘܼܒܵܐ ܕܕܵܘܣܬܘܼܬܵܐ. ܘܡܲܓ̰ܒܘܼܪ ܝܼܘܸܢ ܕܪܵܚܩܸܢ ܡܸܢܘܼܟ ܘܡܲܫܟ̰ܚܸܢܝܼ ܟ̰ܵܪܵܐ ܕܦܲܪܩܸܢ ܡ̣ܢ ܚܸܫܵܐ ܘܕܲܪܕ ܕܦܪ̈ܝܼܡܹܐ ܝܢܵܐ ܠܠܸܒܵܐ ܕܐܲܪܝܵܐ ܒܘܿܬ ܐܵܗܵܐ ܫܘܼܓ݂ܠܵܐ. ܘܟܲܕ ܫܡܸܥܠܹܗ ܢܸܡܪܵܐ ܐܲܢܹܐ ܗܹܡܸܙܡܵܢܹ̈ܐ ܕܸܪܹܗ ܘܐ݇ܙܸܠܹܗ ܘܥܒܸܪܹܗ ܠܟܸܣ ܝܸܡܹܗ ܕܐܲܪܝܵܐ ܘܡܘܼܡܝܼܵܐ ܠܹܗ ܕܠܵܐ ܓܲܠܝܵܐ ܠܣܸܪ ܕܬܵܢܹܐ ܠܵܗ̇: ܘܩܘܼܘܸܠܵܗ̇ ܕܠܹܐ ܓܵܠܝܵܐ ܠܹܗ. ܗܵܝܓܵܗ ܐ݇ܡܸܪܹܗ ܩܵܬܘܼܗ̇ ܠܟܠ ܡܸܢܕܝܼ ܕܝܼܗ݇ܘܵܐ ܫܡܝܼܥܵܐ ܡ̣ܢ ܟܠܝܼܠܵܐ ܘܕܹܡܢܵܐ. ܘܟܲܕ ܗ݇ܘܹܠܵܗ̇ ܩܵܕܲܡܬܵܐ ܥܒܸܪܵܗܚ ܠܟܸܣ ܐܲܪܝܵܐ ܘܩܵܡ ܚܵܙܝܵܐ ܠܹܗ ܚܸܫܵܢܵܐ ܘܦܫܝܼܡܵܐ ܒܘܿܬ ܩܸܛܠܵܐ ܕܫܲܬܪܵܒܵܐ ܘܐ݇ܡܸܪܵܗ̇ ܩܵܬܘܼܗܝ: ܐܵܗܵܐ ܡܘܼܕܝ݇ ܚܸܫܵܐ ܝܠܹܗ ܕܒܝܼܩܘܼܟ ܘܩܪܝܼܡܘܼܟ¿ ܐ݇ܡܸܪܹܗ ܒܸܥܒܵܕܵܐ ܝܘܸܢ ܚܸܫܵܐ ܕܫܲܬܪܵܒܵܐ ܕܒܸܕܟ݂ܵܪܵܐ ܝܘܸܢ ܨܵܘܗܒܲܬܹܗ ܘܕܵܝܹܡܘܼܬܹܗ ܒܚܸܠܡܲܬܝܼ ܘܢܲܨܝܼܗܲܬܹ̈ܐ ܕܟܹܐ ܫܵܡܥܸܢ ܗ݇ܘܵܐ ܡܸܢܹܗ ܘܪ̈ܵܐܝܘܼܗܝ ܕܟܹܐ ܕܵܒ݂ܩܸܢ ܗ݇ܘܵܐ ܠܗ݇ܘܿܢ ܘܡܲܪ̈ܥܲܫܝܵܬܹܐ ܕܟܹܐ ܩܲܒܠܹܢ ܗ݇ܘܵܐ ܠܗ݇ܘܿܢ ܡܸܢܹܗ. ܐ݇ܡܸܪܵܗ̇ ܝܸܡܹܗ ܕܐܲܪܝܵܐ: ܣܵܗܕܘܼܬܵܐ ܒܝܼܫ̃ ܚܲܝܠܵܢܬܵܐ ܨܚܨܝܬܐ ܕܫܘܓ݂ܠܐ ܕܕܡܢܐ ܘܓ̰ܘܘܒܘ̈ܗܝ ܢܗ ܘܩܘܝܼܬܵܐ ܗ̇ܝ ܝܠܵܗ̇: ܕܐ݇ܢܵܫܵܐ ܣܵܗܹܕ ܥܲܠ ܓܵܢܘܼܡܝ. ܘܚܕܵܐ ܚܛܝܼܬܵܐ ܓܘܼܪܬܵܐ ܚܸܛܝܵܐ ܝܘܸܬ ܕܩܸܡܠܘܼܟ ܘܩܛܸܠܘܼܟ ܠܬܵܘܪܵܐ ܕܠܵܐ ܝܕܲܥܬܵܐ ܘܕܠܵܐ ܚܵܛܸܪ ܓ̰ܲܡܥܘܼܬܵܐ ܘܐܸܢ ܠܵܐ ܗܵܘܝܼ ܗ݇ܘܵܘ ܗܘܼܡܙܸܡܹ̈ܐ ܡܲܠܦܵܢܹ̈ܐ ܥܲܠ ܠܵܐ ܓܠܵܝܬܵܐ ܕܣܸܪ ܘܢܵܗܵܩܘܼܬܵܐ ܘܙܘܼܠܘܼܡ ܕܐܝܼܬ ܒܓܠܵܝܬܵܝ: ܒܸܕ ܬܲܢܝܵܢ ܗ݇ܘܵܐ ܠܘܼܟ ܗ̇ܘ ܡܸܢܕܝܼ ܕܒܝܼܕܵܥܘܼܗܝ ܝܘܵܢ. ܐ݇ܡܸܪܹܗ ܐܲܪܝܵܐ: ܚܲܒܪܹ̈ܐ ܕܡܲܠܦܵܢܹ̈ܐ ܐܝܼܬ ܠܗ݇ܘܿ. ܡܲܥܢܵܝܹ̈ܐ ܬܵܗܵܪܹ̈ܐ ܬܵܗܵܪܹ̈ܐ: ܘܒܝܼܕܵܥܵܐ ܝܘܸܢ ܬܪܝܼܨܘܼܬܵܐ ܕܗܹܡܸܙܡܵܢܵܟ݂ܝ. ܘܐܸܢ ܐܝܼܬ ܠܵܟ݂ܝ ܗܹܡܸܙܡܵܢ ܠܵܐ ܛܲܫܝܵܬܵܗ̇ ܡܸܢܝܼ. ܘܐܸܢ ܐ݇ܢܵܫܵܐ ܬܘܼܢܝܵܟ݂ܝ ܝܼܠܹܗ ܚܲܕ ܣܸܪ ܡܲܕܸܥܝ ܠܝܼ ܐܲܝܟ ܕܝܼܠܹܗ. ܘܩܵܡ ܡܲܕܸܥܵܐ ܠܹܗ ܟܠ ܡܸܢܕܝܼ ܕܐ݇ܡܸܪܹܗ ܢܸܡܪܵܐ: ܐܝܼܢܵܐ ܠܵܐ ܬܘܼܢܹܠܵܗ̇ ܫܸܡܹܗ. ܘܐ݇ܡܸܪܵܗ̇: ܠܹܐ ܝܘܵܢ ܢܫܝܼܬܘܼܗ̇ ܗܹܡܸܙܡܵܢ ܕܚܲܟܝܼܡܹ̈ܐ ܥܲܠ ܓܘܼܪܘܼܬܵܐ ܕܬܲܢܒܵܐ ܘܩܸܫܝܘܼܬܹܗ ܘܥܲܠ ܠܵܘܡܵܐ ܕܟܹܐ ܢܵܦܹܠ ܥܲܠ ܓܵܠܝܵܢܵܐ ܕܣܸܪ ܐܸܠܵܐ ܟܹܐ ܒܵܥܝܵܢ ܕܡܲܕܸܥܵܢܘܼܟ݂ ܗ̇ܘ ܡܸܢܕܝܼ ܕܚܲܝܪܘܼܟ݂ ܝܠܹܗ ܐܵܦܸܢ ܕܡܵܛܹܐ ܙܝܵܢܘܼܗܝ ܠܐ݇ܢܵܫܘܼ̈ܟ. ܘܒܲܪܩܵܪܵܪܘܼܬܵܝ ܒܦܘܼܠܚܵܢܵܐ ܕܲܪܩܘܼܒܸܠ ܕܡܲܠܟܵܐ ܠܹܐ ܡܲܪܚܸܩܵܐ ܒܝܼܫܬܵܐ ܡܸܢܵܝ ܐܵܦܸܢ ܒܝܼܘܼܗ̇ ܟܹܐ ܡܵܚܝܼ ܚܲܝܠܵܐ ܗܲܡܵܫܵܐ ܐ݇ܢܵܫܹ̈ܐ ܒܹܐܢܟ̰ܦܬܵܐ ܠܸܣܢܵܕܵܐ ܓܵܢܵܝ ܘܠܡܲܫܦܘܼܪܹܐ ܠܕܘܼܒܵܪ̈ܵܝ ܫܟ݂ܝܼܪܹ̈ܐ. ܘܥܵܕܲܬܵܝ ܗ̇ܝ ܒܝܼܫ ܓܘܼܢܓܲܙܬܵܐ ܩܲܫܕܲܪܬܵܐ ܝܠܵܗ̇ ܥܲܠ ܦܲܪ̈ܨܘܿܦܹܐ ܡܝܘܼܩܪܹ̈ܐ ܘܛܵܒܹ̈ܐ. ܘܟܲܕ ܬܘܼܡܸܡܠܵܗ̇ ܝܼܸܡܵܐ ܕܐܲܪܝܵܐ ܠܐܲܢܹܐ ܚܲܒܪܹ̈ܐ ܩܪܹܠܹܗ ܠܣܲܪ̈ܒܵܙܘܼܗܝ ܘܠܓܘܼܪ̈ܵܢܘܼܗܝ ܘܥܒܸܪܘܿܢ ܠܟܸܣܠܹܗ. ܘܟܲܕ ܟܠܹܠܹܗ ܕܸܡܢܵܐ ܩܵܕ݇ܡ ܐܲܪܝܵܐ ܘܚܙܹܠܹܗ ܚܸܫܘܼܗܝ ܘܦܲܫܲܡܬܘܼܗܝ. ܕܸܪܹܗ ܠܟܸܣ ܐ݇ܢܵܫܹ̈ܐ ܕܝܼܗ݇ܘܵܘ ܗܵܙܹܪ ܬܵܡܵܐ ܘܐ݇ܡܸܪܹܗ: ܡܘܼܕܝܼ ܗܘܝܼܵܐ ܝܠܹܗ ܘܡܘܼܕܝܼ ܝܠܵܗ̇ ܣܵܒܵܒ ܕܚܸܫܵܐ ܕܡܲܠܟܵܐ¿ ܘܓܘܼܫܸܩܠܵܗ̇ ܒܝܹܗ ܝܸܡܵܐ ܕܐܲܪܝܵܐ ܘܐ݇ܡܸܪܵܗ̇: ܦܝܵܫܬܘܼܟ ܐܵܦܸܢ ܚܲܕ ܪܦܵܦܵܐ ܒܝܵܗܒ݂ܵܐ ܝܠܵܗ̇ ܚܸܫܵܐ ܩܵܐ ܡܲܠܟܵܐ ܘܒܘܿܬ ܐܵܗܵܐ ܓܵܪܵܓ ܠܵܐ ܫܵܒܹܩ ܠܘܼܟ ܗܸܟ̰ ܒܚܲܝܹ̈ܐ. ܐ݇ܡܸܪܹܗ ܕܸܡܢܵܐ: ܠܵܐ ܫܒܸܩܠܘܿܢ ܢܘ ܦܣܘܩܐ. ܒ. ܩܲܕܡܵܝܹ̈ܐ ܚܲܕ ܡܸܢܕܝܼ ܠܐ݇ܚܵܪ̈ܵܝܹܐ ܕܐ݇ܡܝܼܪܬܵܐ ܝܠܵܗ̇: ܐ݇ܢܵܫܵܐ ܕܒܝܼܫ ܗܘܼܫܝܵܪ ܝܠܹܗ ܡ̣ܢ ܒܝܼܫܬܵܐ: ܟܹܐ ܡܵܛܝܵܐ ܠܹܗ ܡ̣ܢ ܩܵܕ݇ܡ ܗ̇ܘ ܕܗܸܟ̰ ܠܹܐ ܬܲܚܡ̣ܢ ܥܲܠܘܼܗ̇. ܒܲܣ ܡܲܠܟܵܐ ܘܣܲܪ̈ܒܵܙܘܼܗܝ ܠܵܐ ܗܵܘܝܼ ܛܘܼܦ̮ܣܵܐ ܚܸܪܒܵܐ ܘܟܹܐ ܝܵܕܥܹܢ ܕ݇ܡܝܼܪܬܵܐ ܝܠܵܗ̇: ܡܲܢ ܕܗܵܘܹܐ ܚܲܒ݂ܪܵܐ ܥܲܡ ܒܝܼܫܹ̈ܐ ܟܲܕ ܒܵܠܵܕ ܝܼܠܹܗ ܒܝܼܵܝ ܙܝܵܢܘܼܗܝ ܡ̣ܢ ܓܵܢܘܼܗܝ ܝܠܹܗ. ܘܒܘܿܬ ܐܵܗܵܐ ܪ̈ܲܒܵܢܹܐ ܦܪܝܼܫܵܐ ܠܗ݇ܘܿܢ ܓܵܢܵܝ ܡ̣ܢ ܐ݇ܢܵܫܹ̈ܐ ܘܡܘܼܚܸܒܠܘܿ. ܠܚܘܿܕܵܝܘܼܬܵܐ ܙܵܘܕܵܐ ܡ̣ܢ ܥܵܠܡܵܐ ܘܠܚܘܼܒܹܗ ܕܦܘܼܠܚܵܢܵܐ ܕܐܲܠܵܗܵܐ ܙܵܘܕܵܐ ܡ̣ܢ ܚܘܼܒܵܐ ܕܕܘܼܢܝܹܐ ܘܐ݇ܢܵܫܘܼ̈ܗ̇. ܡܵܢܝܼ ܦܪܸܥܠܹܗ ܛܵܒ݂ܬܵܐ ܒܛܵܒ݂ܬܵܐ ܘܡܸܢܬܵܐ ܒܡܸܢܬܵܐ ܫܒ݂ܘܼܩ ܡ̣ܢ ܐܲܠܵܗܵܐ¿ ܗ̇ܘ ܕܒܵܥܹܐ ܦܘܼܪܥܵܢܵܐ ܡ̣ܢ ܒܢܲܝܢܵܫܵܐ ܒܘܿܬ ܚܕܵܐ ܛܵܒ݂ܬܵܐ ܕܗܵܘܹܐ ܥܒ݂ܝܼܕܵܐ ܠܵܐ ܣܲܒܸܪ ܕܦܵܐܹܫ ܦܪܝܼܥܵܐ: ܡܣܵܒܵܒ ܕܒܸܚܠܵܛܵܐ ܝܠܹܗ ܒܐܵܗܵܐ ܝܠܹܗ ܘܠܵܐ ܡ̣ܢ ܐ݇ܢܵܫܹ̈ܐ: ܘܗ̇ܘ ܡܸܢܕܝܼ ܕܘܵܓ̰ܹܒ ܡ̣ܢ ܐܲܠܵܗܵܐ ܝܠܹܗ ܘܠܵܐ ܡ̣ܢ ܐ݇ܢܵܫܹ̈ܐ: ܘܗ̇ܘ ܡܸܢܕܝܼ ܕܘܵܓ̰ܹܒ ܝܼܠܵܗ̇ ܕܫܲܗܘܸܬܵܐ ܥܲܠܘܼܗܝ ܪܵܒܵܐ ܪܵܥܝܲܬ ܕܡܲܠܟܵܐ: ܫܲܦܝܼܪܘܼܬ ܕܘܼܒܵܪܹ̈ܐ ܝܠܵܗ̇ ܘܡܗܘܼܡܢܘܼܬܵܐ ܘܕܘܼܙܘܼܬܵܐ: ܘܡܲܛܠܵܒܝܼ ܐܵܗܵܐ ܝܠܵܗ̇ ܕܠܵܐ ܡܲܠܝܸܙ ܡܲܠܟܵܐ ܠܸܩܛܵܥܵܐ ܠܫܘܼܓ݂ܠܝܼ ܟܲܕ ܒܫܸܟ ܝܼܠܹܗ. ܘܠܹܐ ܝܘܸܢ ܒܹܐܡܵܪܵܐ ܐܵܗܵܐ ܕܒܸܙܕܵܥܵܐ ܝܘܸܢ ܡ̣ܢ ܡܵܘܬܵܐ ܕܐܵܦܸܢ ܡܵܘܬܵܐ ܨܵܘܵܢܵܐ ܝܠܹܗ ܘܠܹܐ ܗܵܘܹܐ ܦܲܪܬܘܼܟܹܐ ܡܸܢܹܗ ܘܟܠ ܐ݇ܢܵܫܵܐ ܡܵܝܘܿܬܵܐ ܝܠܹܗ ܘܐܸܢ ܗܵܘܹܐ ܗ݇ܘܵܐ ܠܝܼ ܡܵܐܐ ܓܵܢܵܬܹ̈ܐ ܘܝܵܕܥܹܢ ܗ݇ܘܵܐ ܕܡܲܠܟܵܐ ܒܠܸܒܘܼܗܝ ܝܠܵܗ̇ ܠܛܲܠܘܼܩܵܝ: ܒܸܕ ܩܲܒܠܸܢ ܗ݇ܘܵܐ ܪܸܙܵܝܘܼܗܝ ܡ̣ܢ ܟܠܹܗ ܠܸܒܝܼ. ܗܵܝܓܵܗ ܐ݇ܡܸܪܹܗ ܚܲܕ ܡ̣ܢ ܪܹ̈ܓܵܘܵܬܹܐ: ܠܹܐ ܝܠܹܗ ܒܹܐܡܵܪܘܼܗ̇ ܐܵܗܵܐ ܒܘܿܬ ܚܘܼܒܹܗ ܕܡܲܠܟܵܐ: ܐܸܠܵܐ ܒܘܿܬ ܦܲܪܲܩܬܵܐ ܕܓܵܢܹܗ ܘܠܸܛܠܵܒܵܐ ܫܘܼܒ݂ܩܵܢܵܐ. ܘܐ݇ܡܸܪܹܗ ܩܵܬܹܗ ܕܸܡܢܵܐ: ܝܵܐ ܠܝܼܛܵܐ ! ܩܵܡܘܼܕܝܼ ܥܲܝܒܵܐ ܝܠܹܗ ܩܵܬܝܼ ܐܸܢ ܛܵܠܒܸܢ ܦܲܚܲܠܬܵܐ ܩܵܐ ܓܵܢܝܼ: ܝܵܐ ܐܝܼܬ ܐ݇ܢܵܫܵܐ ܕܡܲܚܸܒ ܠܐ݇ܚܹܪ̈݇ܢܹܐ ܨܚܨܝܬܐ ܕܫܘܓ݂ܠܐ ܕܕܡܢܐ ܘܓ̰ܘܘܒܘ̈ܗܝ ܢܙ ܙܵܘܕܵܐ ܡ̣ܢ ܓܵܢܹܗ¿ ܘܐܸܢ ܠܵܐ ܛܵܠܹܒ ܦܲܚܲܠܬܵܐ ܘܡܲܫܟ̰ܸܚ ܡܵܗܵܢܵܐ ܩܵܐ ܓܵܢܹܗ: ܒܲܣ ܩܵܐ ܡܵܢܝܼ ܒܸܕ ܥܵܒܹܕ ܠܹܗ ܐܵܗܵܐ ܫܘܼܓ݂ܠܵܐ¿ ܗܵܐ ܚܙܹܠܝܼ ܒܝܼܘܼܟ ܒܲܚܝܼܠܘܼܬܵܐ ܘܣܢܵܝܬܵܐ ܕܠܵܐ ܡܨܸܠܘܼܟ ܠܛܲܫܘܼܝܵܝ. ܘܗܵܐ ܐܲܠܵܗܵܐ ܝܵܕܲܥ ܟܠ ܒܸܫܡܵܥܵܐ ܝܠܹܗ ܡܸܢܘܼܟ ܗܹܡܸܙܡܵܢ ܕܡܲܕܘܼܥܹܐ ܝܠܵܗ̇ ܕܐܲܢ݇ܬ ܠܹܐ ܒܵܥܹܝܬ ܛܵܒ݂ܬܵܐ ܕܟ̰ܘܼ ܐ݇ܢܵܫܵܐ ܘܕܕܸܡ̣ܢ ܝܼܘܸܬ ܕܓܵܢܘܼܟ: ܘܡܲܢ ܝܼܠܹܗ ܩܵܐ ܐ݇ܢܵܫܵܐ ܒܝܼܫ ܩܲܕܡܵܝܵܐ ܡ̣ܢ ܓܵܢܹܗ ܘܒܝܼܫ ܡܘܼܚܸܒܵܐ ܡܸܢܵܗ̇. ܘܚܲܕ ܐܲܝܟ ܕܝܼܘܼܟ ܠܹܐ ܝܠܹܗ ܚܫܝܼܚܵܐ ܕܗܵܘܹܐ ܥܲܡ ܗܲܝܘܵܢܹ̈ܐ ܐܸܠܵܐ ܟܹܐ ܕܗܵܘܹܐ ܥܲܡ ܡܲܠܟܵܐ ܝܵܐ ܩܵܕ݇ܡ ܬܲܥܹܗ. ܟܲܕ ܗܵܕܟ݂ܵܐ ܩܵܡ ܓ̰ܲܘܸܒ ܠܹܗ ܕܸܡܢܵܐ: ܒܦܸܛܠܹܗ ܢܟ݂ܝܼܦܵܐ ܘܦܘܼܙܘܼܗܝ ܟ̰ܘܼܢܒܸܠܵܐ. ܘܐ݇ܡܸܪܵܗ̇ ܝܸܡܹܗ ܕܐܲܪܝܵܐ ܠܕܸܡܢܵܐ: ܥܲܓ̰ܘܼܒܹܐ ܝܘܵܢ ܝܵܐ ܩܲܠܒܵܙܲܢܓ ܒܠܵܐ ܢܟܸܦܬܘܼܟ ܘܒܩܘܼܝܘܼܬܵܐ ܕܦܲܬܘܼܟ ܘܒܡܲܠܝܲܙܬܵܐ ܕܓ̰ܘܼܘܵܒܘܼܟ ܠܗ̇ܘ ܕܗܲܡܙܘܼܡܹܐ ܝܠܹܗ ܥܲܡܘܼܟ. ܐ݇ܡܸܪܹܗ ܕܸܡܢܵܐ: ܟ̰ܘܼܢܟܹܐ ܓܲܫܘܼܩܹܐ ܝܘܲܬܝ ܒܝܼܝܼ ܒܚܕܵܐ ܥܲܝܢܵܐ ܘܒܸܫܡܵܥܝܼ ܝܘܲܬܝ ܒܚܕܵܐ ܢܵܬܵܐ ܘܟ̰ܘܼܢܟܹܐ ܒܲܕܐܸܩܒܵܠܘܼܬܵܐ ܕܡ̣ܢ ܒܵܒܵܐ ܘܣܵܒ݂ܵܐ ܒܹܐܬܵܝܵܐ ܝܠܵܗ̇ ܥܲܠܝܼ ܩܵܡ ܥܵܒ݂ܕܵܐ ܠܝܼ ܣܲܪܓܸܪܕܵܢ ܬܲܡܵܡ ܥܲܠ ܗ̇ܝ ܕܘܼܟܬܵܐ ܕܩܘܼܫܕܸܪܘܿܢ ܥܲܠܝܼ ܘܕܪܹܠܘܿܢ ܒܘܼܚܬܵܢܹ̈ܐ ܒܩܕܵܠܝܼ ܟܸܣ ܡܲܠܟܵܐ ܐܵܢܝܼ ܕܝܼܗ݇ܘܵܘ ܒܬܲܪܥܹܗ ܒܠܵܐ ܚܫܵܒ݂ܬܵܝ ܐܸܠܹܗ ܘܒܘܿܬ ܒܲܣܝܼܡܘܼܬܹܗ ܙܵܘܕܵܢܬܵܐ ܕܠܟܸܣܠܵܝ ܘܒܘܿܬ ܪܵܗܵܬܘܼܬܵܐ ܘܢܝܼܚܘܼܬܵܐ ܕܐܝܼܬ ܠܗܘܿܢ ܠܹܐ ܝܢܵܐ ܒܝܼܕܵܥܵܐ ܐܝܼܡܲܢ ܠܵܙܹܡ ܝܼܠܵܗ̇ ܕܗܲܡܙܸܡܝܼ ܘܐܝܼܡܲܢ ܘܵܓ̰ܹܒ ܝܠܵܗ̇ ܕܫܵܬܩܝܼ. ܐ݇ܡܸܪܵܗ̇ ܝܸܡܹܗ ܕܐܲܪܝܵܐ ܐܸܐܝܼܬ ܒܵܣܡܵܐ ܠܵܘܟ݂ܘܿܢ ܓܲܫܩܘܼܢ ܒܐܵܗܵܐ ܣܲܟ݂ܠܵܐ ܕܵܐܟ݂ܝܼ ܒܸܥܒ݂ܵܕܘܼܗ̇ ܝܠܹܗ ܓܵܢܘܼܗܝ ܚܵܠܹܨ ܐܲܝܟ ܕܠܲܝܬ ܗ݇ܘܵܐ ܠܹܗ ܟ̰ܘܼ ܓܢܵܗܵܐ ܟܲܕ ܟ̰ܸܡ ܡܘܼܩܲܨܸܪ ܝܼܠܹܗ. ܐ݇ܡܸܪܹܗ ܕܸܡܢܵܐ: ܐܵܢܝܼ ܕܥܵܒ݂ܕܝܼ ܫܘܼܠܹ̈ܐ ܕܠܹܐ ܝܢܵܐ ܕܝܼܵܝ ܒܹܐ ܡܲܨܪܵܦ ܝܼܢܵܐ. ܐܲܝܟ ܗ̇ܘ ܕܕܵܪܹܐ ܩܸܛܡܵܐ ܒܚܕܵܐ ܕܘܼܟܬܵܐ ܕܠܵܙܹܡ ܕܕܵܪܹܐ ܗ݇ܘܵܐ ܒܝܼܘܼܗ̇ ܣܹܠܵܐ ܘܐܲܝܟ ܐ݇ܢܵܫܵܐ ܕܠܵܒܹܫ ܓ̰ܘܼܠܹ̈ܐ ܕܒܲܟ݂ܬܵܐ ܘܒܲܟ݂ܬܵܐ ܕܠܵܒ݂ܫܵܐ ܓ̰ܘܼܠܹ̈ܐ ܕܓܲܒ݂ܪܵܐ ܢܚ ܦܣܘܩܐ. ܒ. ܘܐܲܝܟ ܐܵܪܚܵܐ ܕܐܵܡܹܪ: ܐܵܢܵܐ ܝܘܸܢ ܡܵܪܹܗ ܒܲܝܬܵܐ ܘܐܲܝܟ ܗ̇ܘ ܕܗܲܡܙܸܡ ܒܡܲܓ̰ܠܹܣ ܕܐ݇ܢܵܫܹ̈ܐ ܐܝܼܡܲܢ ܕܠܹܐ ܝܢܵܐ ܡܲܬܢܘܼܝܘܼܗܝ. ܣܲܟ݂ܠܵܐ ܗܵܘ ܝܼܠܹܗ ܕܠܹܐ ܝܵܕܹܥ ܫܘܼܓ݂ܠܵܢܹ̈ܐ ܐܵܦܠܵܐ ܕܵܪܵܓ̰ܵܐ ܕܐ݇ܢܵܫܹ̈ܐ ܘܠܹܐ ܡܵܨܹܐ ܠܡܲܪܚܘܼܩܹܐ ܒܝܼܫܬܵܐ ܡ̣ܢ ܓܵܢܹܗ. ܐ݇ܡܸܪܵܗ̇ ܝܸܡܵܐ ܕܐܲܪܝܵܐ ܒܸܚܫܵܒ݂ܵܐ ܝܘܸܬ ܝܵܐ ܩܲܠܒܵܙܲܢܓ ܘܫܵܓ݂ܘܿܫܵܐ ܕܡܲܚܠܸܛܹܬ ܠܡܲܠܟܵܐ ܒܐܵܗܵܐ ܗܹܡܸܙܡܵܢ ܘܠܵܐ ܕܵܪܹܐ ܠܘܼܟ ܒܕܘܼܣܵܚ¿ ܐ݇ܡܸܪܹܗ ܕܸܡܢܵܐ: ܩܲܠܒܵܙܲܢܓ ܗ̇ܘ ܝܼܠܹܗ ܕܕܸܫܡܸܢܹܗ ܠܲܝܬ ܠܹܗ ܐܸܥܬܸܒܵܪܘܼܬܵܐ ܒܝܹܗ ܒܘܿܬ ܩܲܠܒܘܼܬܹܗ. ܘܐܸܢ ܢܦܸܠܹܗ ܒܐܝܼܕܹܗ ܕܸܫܡܸܢܹܗ ܟܹܐ ܩܵܛܸܠܹܗ ܕܠܵܐ ܓܢܵܗܵܐ. ܐ݇ܡܸܪܵܗ̇ ܝܸܡܹܗ ܕܐܲܪܝܵܐ: ܝܵܐ ܨܢܝܼܥܵܐ ܘܕܲܓܵܠܵܐ ܒܸܚܫܵܒ݂ܵܐ ܝܘܸܬ ܕܒܸܕ ܦܵܪܩܸܬ ܡ̣ܢ ܬܲܢܒܹ̈ܐ ܕܟܹܐ ܠܵܚܡܝܼ ܠܒܝܼܫܘܼܬܘܼܟ¿ ܘܒܸܚܫܵܒ݂ܵܐ ܝܘܸܬ ܕܐܲܢܹܐ ܦܲܢܕܘܼ̈ܟ ܒܸܕ ܡܲܟܣܝܼ ܠܹܗ ܠܓܘܼܢܚܵܐ ܓܘܼܪܵܐ ܕܝܼܘܸܬ ܥܒ݂ܝܼܕܵܐ¿ ܐ݇ܡܸܪܹܗ ܕܸܡܢܵܐ: ܕܲܓܵܠܵܐ ܗ̇ܘ ܝܠܹܗ ܕܐܵܡܹܪ ܚܲܕ ܡܸܢܕܝܼ ܕܠܹܐ ܝܠܹܗ ܗ݇ܘܝܼܵܐ ܘܡܲܕܸܥ ܚܲܕ ܡܸܢܕܝܼ ܕܠܹܐ ܝܠܹܗ ܦܝܼܫܵܐ ܗܘܼܡܙܸܡܵܐ ܘܠܵܐ ܥܒ݂ܝܼܕܵܐ. ܐܝܼܢܵܐ ܗܹܡܸܙܡܵܢܝܼ ܓܠܝܼܬܵܐ ܝܠܵܗ̇ ܘܐܲܫܟܵܪܐ. ܐ݇ܡܸܪܵܗ̇ ܝܸܡܵܐ ܕܐܲܪܝܵܐ ܩܵܐ ܐܵܢܝܼ ܕܝܼܗ݇ܘܵܘ ܗܵܙܹܪ: ܚܲܕܟܡܵܐ ܦܲܪ̈ܨܘܿܦܹܐ ܗܵܘܢܵܢܹ̈ܐ ܕܒܝܼܵܘܟ݂ܘܿܢ ܓܵܠܝܼ ܠܹܗ ܫܘܼܓ݂ܠܹܗ ܘܒܲܗܪܸܢܝܼ ܠܹܗ ܒܬܲܦ̮ܨܝܼܠ. ܗܵܝܓܵܗ ܩܸܡܠܵܗ̇ ܘܦܠܸܛܠܵܗ̇. ܘܣܘܼܦܹܠܹܗ ܐܲܪܝܵܐ ܠܕܸܡܢܵܐ ܒܐܝܼܕܵܐ ܕܕܲܝܵܢܵܐ ܘܕܲܝܵܢܵܐ ܦܘܼܩܸܕܠܹܗ ܕܦܵܐܹܫ ܕܸܪܝܵܐ ܒܕܘܼܣܵܚ. ܘܕܪܹܠܘܿܢ ܚܲܒ݂ܠܵܐ ܒܸܩܕܵܠܹܗ ܘܠܘܼܒܸܠܘܿܢ ܠܒܹܝܬ ܐܲܣܝܼܪܹ̈ܐ. ܘܒܦܲܠܓܹܗ ܕܠܲܝܠܹܐ ܐ݇ܡܸܪܘܿܢ ܩܵܐ ܟܠܝܼܠܵܐ: ܕܕܸܡܢܵܐ ܒܕܘܼܣܵܚ ܝܼܠܹܗ: ܘܐ݇ܬܹܠܹܗ ܠܟܸܣܠܹܗ ܡ̣ܢ ܓܸܢܒܸܬ. ܘܟܲܕ ܩܵܡ ܚܵܙܹܐ ܠܹܗ ܘܚܙܸܐ ܠܹܗ ܐܘܼܠܨܵܢܹܗ ܡ̣ܢ ܟܘܼܢܕܹ̈ܐ ܕܦܝܼܫܵܐ ܗ݇ܘܵܐ ܐ݇ܣܝܼܪܵܐ ܒܝܼܵܝ ܘܕܘܼܟܬܹܗ ܥܝܼܩܬܵܐ: ܒܟܹܠܹܗ ܘܐ݇ܡܸܪܹܗ ܩܵܬܘܼܗܝ: ܠܹܐ ܡܵܛܹܝܬ ܗ݇ܘܵܐ ܠܐܵܗܵܐ ܐܲܗܘܵܠ ܐܸܢ ܠܵܐ ܗܵܘܹܝܬ ܗ݇ܘܵܐ ܡܘܼܦܠܸܚܵܐ ܦܲܢܕܹ̈ܐ ܘܕܘܼܓܠܹ̈ܐ ܘܦܸܟ̰ܠܹ̈ܐ ܘܐܸܢ ܠܵܐ ܗܵܘܹܝܬ ܗ݇݇ܘܵܐ ܡܘܼܣܠܝܼܵܐ ܠܢܲܨܝܼܗܲܬܝܼ ܐܝܼܢܵܐ ܥܲܡ ܕܐܵܗܵܐ ܨܚܨܝܬܐ ܕܫܘܓ݂ܠܐ ܕܕܡܢܐ ܘܓ̰ܘܘܒܘ̈ܗܝ. ܢܛ ܓܵܪܵܓ ܡܲܪܥܸܫܸܢܘܼܟ ܥܲܠ ܗ̇ܘ ܡܸܢܕܝܼ ܕܥܒܸܪܹܗ ܘܝܵܗܒܸܢܘܼܟ ܡܸܢܕܪܹܫ ܢܲܨܝܼܗܲܬ ܘܐܵܟ݂ܠܸܢ ܚܲܡ ܥܲܠܘܼܟ ܒܨܸܦܝܘܼܬܵܐ ܕܠܸܒܵܐ. ܡܣܵܒܵܒ ܕܩܵܐ ܟܠ ܐܲܗܘܵܠ ܐܝܬ ܗܹܡܸܙܡܵܢ ܦܪܝܼܫܬܵܐ ܘܟܠ ܕܘܼܟܵܐ ܐܝܼܬ ܠܵܗ̇ ܐܘܼܪܚܵܐ ܕܓܵܢܘܼܗ̇. ܐܸܢ ܠܵܐ ܗܵܘܹܝܢ ܗ݇ܘܵܐ ܡܘܼܪܥܸܫܘܼܟ ܟܲܕ ܒܫܠܵܡܵܐ ܝܘܸܬ ܗ݇ܘܵܐ ܒܸܕ ܗܵܘܹܝܢ ܗ݇ܘܵܐ ܐܸܕܝܘܿܡ ܫܲܪܝܼܟܵܐ ܒܚܛܝܼܬܘܼܟ: ܐܸܠܵܐ ܪܵܡܘܼܬܵܐ ܚܲܕ ܗܵܕܵܐ ܥܒܸܪܵܗ̇ ܒܝܼܘܼܟ ܗܲܠ ܕܓ݂ܠܸܒܠܵܗ̇ ܠܗܵܘܢܘܼܟ ܘܙܘܼܒܛܸܢܵܗ̇ ܠܚܝܼܵܠܘܼܟ. ܘܐܵܢܵܐ ܟܹܐ ܗܲܩܹܝܢ ܗ݇ܘܵܐ ܠܘܼܟ ܪܵܒܵܐ ܡܵܣܵܠܹ̈ܐ: ܘܡܲܕܟܸܪܹܢ ܗ݇ܘܵܐ ܠܘܼܟ ܚܲܒܪܹ̈ܐ ܕܐ݇ܢܵܫܹ̈ܐ ܗ̇ܘ ܢܵܢܹ̈ܐ. ܘܗܵܐ ܚܲܟܝܼܡܹ̈ܐ ܒܹܐܡܵܪܵܐ ܝܢܵܐ: ܐ݇ܢܵܫܵܐ ܩܲܠܒ ܟܹܐ ܡܵܐܹܬ ܡ̣ܢ ܩܵܕ݇ܡ ܥܕܵܢܹܗ. ܐ݇ܡܸܪܹܗ ܕܸܡܢܵܐ ܒܝܼܕܵܥܵܐ ܝܘܸܢ ܠܕܘܼܙܘܼܬܵܐ ܕܗܹܡܸܙܡܵܢܘܼܟ ܘܗܵܐ ܒܹܐܡܵܪܵܐ ܝܢܵܐ ܦܝܼܠܵܣܘܿܦܹ̈ܐ: ܠܵܐ ܙܵܕܥܹܬ ܡ̣ܢ ܓ̰ܘܼܢܓ̰ܵܪܵܐ ܐܸܢ ܚܙܹܠܘܼܟ ܒܓܵܢܘܼܟ ܚܲܕ ܓܢܵܗܵܐ. ܡܣܵܒܵܒ ܒܝܼܫ ܨܦܵܝܝܼ ܝܠܵܗ̇ ܩܵܬܘܼܟ ܕܓ̰ܲܢܓ̰ܸܪܹܬ ܐܲܟ݂ܵܐ ܒܓܢܵܗܘܼܟ ܡ̣ܢ ܕܓ̰ܲܢܓ̰ܸܪܹܬ ܬܵܡܵܐ ܒܓܹܗܵܢܵܐ ܥܲܡ ܟܵܦܘܿܪܹ̈ܐ. ܐ݇ܡܸܪܹܗ ܟܠܝܼܠܵܐ: ܦܲܪܡܘܼܝܹܐ ܝܘܸܢ ܚܲܒܪܘܼܟ ܐܝܼܢܵܐ ܓܢܵܗܘܼܟ ܓܘܼܪܵܐ ܝܠܹܗ: ܘܬܲܢܒܵܐ ܕܐܲܪܝܵܐ ܩܸܫܝܵܐ ܝܠܹܗ ܘܡܲܪܝܼܪܵܐ. ܘܐܝܼܬ ܗ݇ܘܵܐ ܒܩܘܼܪܒܵܝ ܚܲܕ ܢܸܡܪܵܐ ܐ݇ܣܝܼܪܵܐ ܕܒܸܫܡܵܥܵܐ ܗ݇ܘܵܐ ܠܗܹܡܸܙܡܵܢܵܝ ܘܐܵܢܝܼ ܠܹܐ ܗ݇ܘܵܐ ܒܸܚܙܵܝܘܼܗܝ. ܘܝܕܸܥܠܹܗ ܕܟܠܝܼܠܵܐ ܒܸܠܝܵܡܵܐ ܗ݇ܘܵܐ ܠܕܸܡܢܵܐ ܒܘܿܬ ܒܝܼܫܘܼܬܵܐ ܕܥܵܡܵܠܘܼ̈ܗܝ ܘܥܲܠ ܗܵܘ ܡܸܢܕܝܼ ܕܥܒ݂ܝܼܕܵܐ ܗ݇ܘܵܐ. ܘܫܡܸܥܠܹܗ ܠܕܸܡܢܵܐ ܕܡܵܘܕܘܿܝܹܐ ܗ݇ܘܵܐ ܒܒܝܼܫܘܼܬܵܐ ܕܥܵܡܵܠܘܼ̈ܗܝ ܘܓܘܼܪܘܼܬܵܐ ܕܓܢܵܗܹܗ ܘܚܘܼܡܹܠܹܗ ܐܵܗܵܐ ܕܪܵܫܵܝ ܓܵܘ ܠܸܒܹܗ: ܕܐܸܢ ܦܵܐܹܫ ܒܘܼܩܪܵܐ ܝܵܗܒܸܠ ܣܵܗܕܘܼܬܵܐ. ܒܵܬ݇ܪ ܗܵܕܵܐ ܕܸܪܹܗ ܟܠܝܼܠܵܐ ܠܡܲܢܙܝܼܠܹܗ. ܘܟܲܕ ܗܘܹܠܹܗ ܨܲܦܪܵܐ ܥܒܸܪܵܗ̇ ܝܸܡܹܗ ܕܐܲܪܝܵܐ ܘܐ݇ܡܸܪܵܗ̇ ܩܵܬܘܼܗܝ: ܝܵܐ ܡܲܠܟܵܐ ܕܗܲܝܘܵܢܹ̈ܐ: ܚܵܣ ܠܘܼܟ ܕܡܲܢܫܹܝܬ ܡܸܢܕܝܼ ܕܐ݇ܡܸܪܘܼܟ ܐ݇ܬܸܡܵܠܝ ܘܦܘܼܩܸܕܠܘܼܟ ܒܥܕܵܢܹܗ ܘܒ݂ܝܼܘܼܗܝ ܫܦܸܪܘܼܟ ܠܡܵܪܵܐ ܣ ܦܣܘܩܐ. ܒ. ܕܒܸܪ̈ܝܵܬܹܐ. ܘܗܵܐ ܐ݇ܡܸܪܘܿܢ ܦܝܼܠܵܣܘܿܦܹ̈ܐ: ܠܹܐ ܝܠܵܗ̇ ܘܵܓ̰ܹܒ ܠܒܲܪܢܵܫܵܐ ܕܪܲܦܹܐ ܐ݇ܟ݂ܵܠܬܵܐ ܕܚܲܡ ܘܠܟܹܐܢܘܼܬܵܐ ܐܵܦܠܵܐ ܛܲܫܹܐ ܠܓܢܵܗܵܐ ܕܐ݇ܢܵܫܵܐ ܥܵܘܵܠܵܐ. ܘܟܲܕ ܫܡܸܥܠܹܗ ܐܲܪܝܵܐ ܗܹܡܸܙܡܵܢܹ̈ܐ ܕܝܼܸܡܹܗ ܦܘܼܩܸܕܠܹܗ ܕܐܵܬܹܐ ܢܸܡܪܵܐ ܕܝܼܗ݇ܘܵܐ ܕܲܝܵܢܵܐ. ܘܟܲܕ ܐ݇ܬܹܠܹܗ ܐ݇ܡܸܪܹܗ ܩܵܬܹܗ ܘܩܵܐ ܓܲܘܵܫܵܐ ܟܹܐܢܵܐ: ܬܘܼܒ݂ܘܼܢ ܓܵܘ ܕܝܼܘܵܢ ܘܩܪܹܝܡܘܼܢ ܠܪܹ̈ܓܵܘܵܬܹܐ ܓܘܼܪܹ̈ܐ ܘܙܥܘܿܪܹ̈ܐ ܕܗܵܘܝܼ ܗܵܙܹܪ ܘܝܵܕܥܝܼ ܠܫܘܼܠܵܐ ܕܕܸܡܢܵܐ ܘܨܲܚܨܸܝܡܘܼܢ ܒܕܸܩܲܬ ܠܟܠܡܸܢܕܝܼ ܘܟܬܘܿܒ݂ܘܼܢ ܟܠܵܝ ܫܘܼܐܵܠܹ̈ܐ ܘܦܘܼܢܵܝܹ̈ܐ ܒܚܕܵܐ ܕܲܦܬܵܪ ܘܡܲܝܬ݇ܡܘܼܢ ܠܗ݇ܘܿܢ ܠܟܸܣܠܝܼ ܝܵܘܡܵܐ ܒܝܵܘܡܵܐ. ܘܟܲܕ ܫܡܸܥܠܹܗ ܢܸܡܪܵܐ ܐܲܢܹܐ ܗܹܡܸܙܡܵܢܹ̈ܐ (ܘܓܲܘܵܫܵܐ ܟܹܐܢܵܐ ܕܦܲܩܘܼܕܹܐ ܝܠܹܗ ܕܐܲܪܝܵܐ) ܐ݇ܡܸܪܘܿܢ ܫܡܸܥܠܲܢ ܘܦܘܼܪܡܹܠܲܢ ܠܡܸܢܕܝܼ ܕܦܲܩܘܼܕܹܐ ܝܠܹܗ ܡܲܠܟܵܐ. ܘܦܠܸܛܠܘܿܢ ܡ̣ܢ ܟܸܣܠܹܗ ܘܥܒܸܕܠܘܿܢ ܐܲܝܟ ܕܦܘܼܩܸܕܠܹܗ ܐܸܠܵܝ ܗܲܠ ܕܥܒܸܪܘܿܢ ܡ̣ܢ ܝܵܘܡܵܐ ܬܠܵܬ ܣܵܥܲܬܹ̈ܐ. ܦܘܘܼܩܸܕܠܹܗ ܕܲܝܵܢܵܐ ܕܦܵܐܹܫ ܡܘܼܬ݇ܝܵܐ ܕܸܡܢܵܐ. ܘܦܸܫܠܹܗ ܡܘܼܬ݇ܝܵܐ ܘܡܘܼܟܠܝܼܵܐ ܩܵܕ݇ܡܘܼܗܝ ܘܩܵܕ݇ܡ ܟܸܢܫܵܐ ܕܝܼܗ݇ܘܵܐ ܗܵܙܹܪ. ܘܟܲܕ ܡܛܸܐ ܠܹܗ ܠܕܘܼܟܬܹܗ: ܩܘܼܘܸܚܠܹܗ ܓܘܼܪܵܐ ܕܓ̰ܵܡܵܥܲܬ ܒܩܵܠܵܐ ܪܵܡܵܐ ܘܐ݇ܡܸܪܹܗ: ܒܝܼܕܵܥܵܐ ܝܬܘܿܢ ܝܵܐ ܓ̰ܵܡܵܥܲܬ: ܕܡܲܠܟܵܐ ܕܗܲܝܘܵܢܹ̈ܐ ܗܵܐ ܡ̣ܢ ܝܵܘܡܵܐ ܕܩܛܹܠܹܗ ܠܫܲܬܪܵܒܵܐ ܥܲܓ̰ܘܼܙܹܐ ܝܠܵܗ̇ ܓܵܢܹܗ ܘܗܲܡܵܫܐ ܬܲܚܘܼܢܹܐ ܝܠܹܗ ܥܲܠܘܼܗܝ ܒܚܲܫܵܐ ܘܒܦܲܫܲܡܬܵܐ ܓܘܼܪܬܵܐ. ܟܲܕ ܒܸܚܙܵܝܵܐ ܝܠܹܗ ܕܩܵܡ ܩܵܛܸܠܹܗ ܕܠܵܐ ܟ̰ܘܼ ܓܢܵܗܵܐ: ܘܣܵܒܵܒ ܕܐܵܗܵܐ ܓܘܼܢܚܵܐ ܗ݇ܘܹܠܘܿܢ ܕܘܼܓܠܹ̈ܐ ܘܒܘܼܚܬܵܢܹ̈ܐ ܕܕܸܡܢܵܐ. ܘܦܸܫܠܹܗ ܦܘܼܩܕܵܐ ܐܵܗܵܐ ܕܲܝܵܢܵܐ ܕܥܵܒܹܕ ܕܝܼܘܵܢ ܘܨܲܚܨܹܐ ܠܫܘܼܓ݂ܠܵܐ ܕܕܸܡܢܵܐ. ܒܲܣ ܟܠ ܚܲܕ ܡܸܢܵܘܟ݂ܘܿܢ ܕܐܝܼܬ ܠܹܗ ܚܲܒܪܵܐ ܡܸܢܕܝܼ ܒܐܵܗܵܐ ܓܸܕܫܵܐ ܐܸܢ ܨܦܵܝܝܼ ܐܸܢ ܚܸܪܒܵܐ ܬܵܢܹܐ ܠܹܗ ܐܲܫܟܵܪܵܐ ܩܵܕ݇ܡ ܟܸܢܫ̃ܵܐ ܘܩܵܕ݇ܡ ܕܐܲܢܹܐ ܐ݇ܢܵܫܹ̈ܐ ܕܝܼܢܵܐ ܗܵܙܹܪ: ܕܦܵܝܫܵܐ ܩܛܝܼܥܬܵܐ ܕܝܼܘܵܢܹܗ ܐܲܝܟ ܣܵܗܕܘܼܬܵܘܟ݂ܘܿܢ: ܕܐܸܢ ܓܘܼܢܵܗܟܵܪ ܝܼܠܹܗ ܠܡܵܘܬܵܐ ܠܵܙܹܡ ܝܼܢܵܐ ܨܚܨܝܬܐ ܕܫܘܓ݂ܠܐ ܕܕܡܢܐ ܘܓ̰ܘܘܒܘ̈ܗܝ. ܣܐ ܣܵܒܘܿܬܘܵܬܹ̈ܐ ܘܫܘܼܪܵܪܹ̈ܐ ܥܲܠܘܼܗܝ. ܘܡܲܠܝܲܙܬܵܐ ܒܗܵܕܟܵܐ ܫܘܼܓ݂ܠܹ̈ܐ ܠܹܐ ܝܠܵܗ̇ ܕܩܲܒܘܼܠܹܐ ܘܛܵܪܲܦܟܸܫܘܼܬܵܐ ܢܵܗܵܩ ܒܘܿܬ ܕܵܘܣܬܹ̈ܐ ܡܘܼܣܠܝܼܬܵܐ ܝܠܵܗ̇. ܗܵܝܓܵܗ ܐ݇ܡܸܪܹܗ ܕܲܝܵܢܵܐ: ܝܵܐ ܓ̰ܵܡܵܥܲܬ: ܫܡܸܥܡܘܼܢ ܩܵܠܵܐ ܕܓܘܼܪܵܘܟ݂ܘܼܢ ܘܠܵܐ ܛܲܫܹܝܬܘܿܢ ܡܸܢܕܝܼ ܕܟܹܐ ܝܵܕܥܝܼܬܘܿܢ ܠܹܗ ܒܫܘܼܠܵܐ ܕܕܸܡܢܵܐ: ܘܗܘܹܝܡܘܼܢ ܗܘܼܫܝܵܪ ܡܸܢ ܬܠܵܬܵܐ ܡܸܢܕܝܵܢܹ̈ܐ ܘܩܲܕܡܵܝܵܐ ܘܓܘܼܪܵܐ ܕܟܠܵܝ ܐܵܗܵܐ ܝܠܹܗ: ܕܠܵܐ ܚܵܫܒ݂ܝܼܬܘܿܢ ܠܹܗ ܒܵܨܘܿܪܵܐ ܘܙܥܘܿܪܵܐ ܗ̇ܘ ܡܸܢܕܝܼ ܕܥܒܸܕܠܹܗ ܕܸܡܢܵܐ. ܡܣܵܒܵܒ ܕܩܸܛܠܵܐ ܕܙܲܟܵܝܵܐ ܘܕܗ̇ܘ ܕܠܝܬ ܠܹܗ ܟ̰ܘܼ ܓܢܵܗܵܐ ܘܦܝܼܫܵܐ ܝܠܹܗ ܥܒ݂ܝܼܕܵܐ ܒܚܲܝܠܵܐ ܕܕܘܼܓܠܹ̈ܐ ܘܕܒܘܼܚܬܵܢܹ̈ܐ ܚܕܵܐ ܚܛܝܼܬܵܐ ܝܠܹܗ ܟ̰ܹܡ ܓܘܼܪܬܵܐ ܘܟܠ ܕܝܵܕܹܥ ܠܒ݂ܝܼܫܬܵܐ ܕܐܵܗܵܐ ܩܲܠܒܵܙܲܢܓ ܕܙܠܸܡܠܹܗ ܠܙܲܟܵܝܵܐ ܒܕܘܼܓܠܹ̈ܐ ܘܒܒܘܼܚܬܵܢܹ̈ܐ ܘܛܲܫܹܐ ܠܵܗ̇: ܫܲܪܝܼܟܵܐ ܝܠܹܗ ܒܥܵܘܠܹܗ ܘܒܬܲܢܒܹܗ. ܕܬܪܹܝܢ ܐܸܢ ܚܲܕ ܡܘܼܩܲܨܸܪ ܡܘܼܕܹܠܹܗ ܒܓܢܵܗܹܗ ܒܝܼܫ ܨܦܵܝܝܼ ܝܠܵܗ̇ ܩܵܬܘܼܗܝ ܘܘܵܓ̰ܹܒ ܝܼܠܵܗ̇ ܠܡܲܠܟܵܐ ܘܠܐ݇ܢܵܫܘܼ̈ܗܝ ܕܦܲܚܠܝܼ ܠܹܗ ܘܥܵܒ݂ܪܝܼ ܡܸܢܹܗ. ܕܬܠܵܬܵܐ ܠܵܐ ܚܙܵܝܬܵܐ ܕܦܵܬܵܐ ܕܐ݇ܢܵܫܹ̈ܐ ܒܘܼܚܬܵܢܟܵܪܹ̈ܐ ܘܪ̈ܲܫܝܼܥܹܐ ܘܥܪܵܩܬܵܐ ܡ̣ܢ ܚܲܒ݂ܪܘܼܬܵܝ ܘܕܵܘܣܬܘܼܬܵܝ ܕܝܼܠܵܢܵܐܝܼܬ ܘܓܵܘܵܢܵܐܝܼܬ݂. ܒܲܣ ܟܠ ܕܒܝܼܕܵܥܵܐ ܝܠܹܗ ܚܲܕ ܡܸܢܕܝܼ ܒܫܘܼܠܵܐ ܕܐܵܗܵܐ ܒܝܼܫܵܐ ܩܲܠܒܵܙܲܢܓ ܬܵܢܹܐ ܠܹܗ ܐܲܫܟܵܪܵܐ ܩܵܕ݇ܡ ܐܲܢܹܐ ܦܲܪ̈ܨܘܿܦܹܐ ܕܝܼܢܵܐ ܗܵܙܹܪ ܕܗܵܘܹܐ ܠܣܵܒܘܼܬܘܼܬܵܐ. ܘܗܵܐ ܐ݇ܡܝܼܪܬܵܐ ܝܠܵܗ̇ ܗ̇ܘ ܕܛܲܫܹܐ ܣܵܗܕܘܼܬܵܐ ܥܲܠ ܡܝܼܬܵܐ: ܒܸܕ ܦܵܐܹܫ ܡܸܚܝܵܐ ܒܦܘܼܡܹܗ ܠܵܓ݂ܡܵܐ ܕܢܘܼܪܵܐ ܒܝܵܘܡܵܐ ܕܢܘܼܚܵܡܵܐ. ܒܲܣ ܬܵܢܹܐ ܟܠ ܚܲܕ ܡܸܢܵܘܟ݂ܘܿܢ. ܡܸܢܕܝܼ ܕܟܹܐ ܝܵܕܹܥ. ܘܟܲܕ ܫܡܸܥܠܹܗ ܟܸܢܫܵܐ ܚܲܒܪܹܗ ܫܬܸܩܠܘܿܢ. ܐ݇ܡܸܪܹܗ ܕܸܡܢܵܐ: ܡܘܼܕܝܼ ܝܠܹܗ ܡܲܫܬܘܼܩܵܘܟ݂ܘܿܢ¿ ܬܲܢܹܝܡܘܼܢ ܗ̇ܘ ܡܸܢܕܝܼ ܕܟܹܐ ܝܵܕܥܝܼܬܘܿܢ. ܐܝܼܢܵܐ ܕܸܥܡܘܼܢ ܕܠܟܠ ܗܹܡܸܙܡܵܢ ܐܝܼܬ ܓ̰ܘܼܘܵܒ. ܕܒܹܐܡܵܪܵܐ ܝܢܵܐ ܡܲܠܦܵܢܹ̈ܐ: ܡܲܢ ܕܣܵܗܹܕ ܥܲܠ ܡܸܢܕܝܼ ܕܠܵܐ ܚܙܸܐ ܠܹܗ ܝܵܐ ܐܵܡܹܪ ܡܸܢܕܝܼ ܕܠܹܐ ܝܵܕܪܥ: ܒܸܕ ܣܒ ܦܣܘܩܐ. ܒ. ܐܵܬܹܐ ܒܪܹܫܹܗ ܗ̇ܘ ܡܸܢܕܝܼ ܕܐܬܹܠܹܗ ܒܪܹܫ ܚܲܕ ܗܲܟܝܼܡ: ܕܐ݇ܡܸܪܹܗ ܕܟܹܐ ܝܵܕܹܥ ܗ݇ܘܵܐ ܡܸܢܕܝܼ ܕܠܹܐ ܗ݇ܘܵܐ ܒܝܼܕܵܥܘܼܗܝ. ܐ݇ܡܸܪܹܗ ܩܵܬܹܗ ܟܸܢܫܵܐ: ܗܲܩܝܼ ܠܹܗ ܐܵܗܵܐ ܚܲܒܪܵܐ. ܐ݇ܡܸܪܹܗ ܕܸܡܢܵܐ: ܟܹܐ ܗܲܩܝܼ ܕܐܝܼܬ ܗ݇ܘܵܐ ܓܵܘ ܚܕܵܐ ܡܕܝܼܢ݇ܬܵܐ ܚܲܕ ܗܲܟܝܼܡ ܕܐܝܼܬ ܗ݇ܘܵܐ ܠܹܗ ܪ̈ܲܚܡܹܐ ܘܝܘܼܠܦܵܢܵܐ ܘܡܲܢܹܐ ܗ݇ܘܵܐ ܒܒܲܣܲܡܬܵܐ ܕܡܲܪ̈ܥܹܐ ܬܵܗܵܪܹ̈ܐ ܬܵܗܵܪܹ̈ܐ. ܘܣܝܼܒ݂ܵܐ ܗ݇ܘܵܐ ܗ̇ܘ ܗܲܟܝܼܡ ܘܥܲܝ̈ܢܘܼܗܝ ܠܹܐ ܗ݇ܘܵܐ ܒܸܕܥܵܠܵܐ. ܘܡܲܠܟܵܐ ܕܗ̇ܝ ܡܕܝܼܢ݇ܬܵܐ ܐܝܼܬ ܗ݇ܘܵܐ ܠܹܗ ܚܕܵܐ ܒܪܵܬܵܐ ܕܝܗܝܼܒ݂ܘܼܗ̇ ܗ݇ܘܵܐ ܩܵܐ ܒܪܘܿܢܵܐ ܕܐܲܚܘܿܢܹܗ. ܕܒ݂ܝܼܩܵܐ ܠܗ݇ܘܿܢ ܚܸܒ݂ܠܹ̈ܐ ܐܲܝܟ ܫܲܪܟܵܐ ܕܒܲܟ݂ܬܵܬܹ̈ܐ. ܘܡܘܼܬ݇ܝܹܠܘܿܢ ܠܗ̇ܘ ܗܲܟܝܼܡ ܘܒܘܼܩܸܪܹܗ ܡ̣ܢ ܗ̇ܝ ܚܲܡܬܵܐ ܥܲܠ ܥܲܓ̰ܲܙܬܘܼܗ̇ ܘܬܘܼܢܹܠܵܗ̇ ܩܵܬܘܼܗܝ ܘܝܕܸܥܠܹܗ ܡܲܪܥܘܼܗ̇ ܘܕܲܪܡܵܢܵܐ ܕܝܼܗ݇ܘܵܐ ܠܵܙܹܡ. ܘܐ݇ܡܸܪܹܗ ܐܸܢ ܕܵܥܠܸܢ ܗ݇ܘܵܐ ܒܸܕ ܬܲܪܨܸܢ ܗ݇ܘܘܵܐ ܕܲܪ̈ܡܵܢܹܐ ܒܐܵܕܫܵܝ̈ ܐܲܝܟ ܝܼܕܲܥܬܝܼ ܘܠܲܝܬ ܠܝܼ ܚܵܛܸܪ ܓ̰ܲܡܥܘܼܬܵܐ ܒܐ݇ܢܵܫܵܐ ܐ݇ܚܹܪܢܵܐ ܒܐܵܗܵܐ ܫܘܼܠܵܐ. ܘܐܝܼܬ ܗ݇ܘܵܐ ܒܗ̇ܝ ܡܕܝܼܢ݇ܬܵܐ ܚܲܕ ܐ݇ܢܵܫܵܐ ܣܲܦܝܵܟ ܘܫܡܸܥܠܹܗ ܐܵܗܵܐ ܚܲܒܪܵܐ ܘܐ݇ܬܹܠܹܗ ܠܟܸܣܠܵܝ ܘܚܩܝܼܪܵܐ ܠܹܗ ܓܵܢܹܗ ܒܥܹܠܡ ܕܗܲܟܝܼܡܘܼܬܵܐ ܘܬܘܼܢܹܠܹܗ ܕܒܵܠܵܕ ܝܼܠܹܗ ܒܬܲܪܲܨܬܵܐ ܕܕܲܪ̈ܡܵܢܹܐ ܘܥܸܩܵܪܹ̈ܐ ܘܕܟܹܐ ܝܵܕܹܥ ܨܦܵܝܝܼ ܠܚܲܝܠܵܐ ܕܕܲܪܡܵܢܹܐ ܡܪ̈ܲܟܒܹܐ ܘܦܫܝܼܛܹ̈ܐ. ܗܵܝܓܵܗ ܐ݇ܡܸܪܹܗ ܩܵܬܹܗ ܡܲܠܟܵܐ: ܕܥܵܒܹܪ ܠܐܲܓ̰ܲܙܚܵܢܵܗ ܕܕܲܪ̈ܡܵܢܹܐ. ܘܫܵܩܹܠ ܡܸܢܕܝܼ ܕܠܵܙܹܡ ܝܼܠܹܗ ܩܵܬܹܗ ܩܵܐ ܬܲܪܲܨܬܵܐ ܕܕܲܪ̈ܡܵܢܹܐ. ܘܟܲܕ ܥܒܸܪܹܗ ܠܐܲܓ̰ܲܙܚܵܢܵܗ ܘܦܸܫܠܘܿܢ ܡܘܼܬܒܹ̈ܐ ܩܵܕ݇ܡܹܗ ܕܲܪ̈ܡܵܢܹܐ ܘܗ̇ܘ ܠܹܐ ܗ݇ܘܵܐ ܒܵܠܵܕ ܒܝܼܵܝ ܘܠܹܐ ܗ݇ܘܵܐ ܦܲܪܡܘܼܝܹܐ ܡܘܼܕܝܼ ܝܢܵܐ. ܫܩܸܠܹܗ ܡ̣ܢ ܓܵܘܵܝ ܚܲܕ ܩܸܛܪܵܐ ܕܐܝܼܬ ܗ݇ܘܵܐ ܓܵܘܹܗ ܣܲܡܵܐ ܩܵܛܘܿܠܵܐ. ܒܗ̇ܝ ܣܵܥܲܬ ܩܵܡ ܚܵܒܸܛܠܹܗ ܒܕܲܪ̈ܡܵܢܹܐ ܐ݇ܚܸܪ̈݇ܢܹܐ ܟܲܕ ܠܹܐ ܗ݇ܘܵܐ ܒܝܼܕܵܥܵܐ ܡܘܼܕܝܼ ܝܠܹܗ ܘܠܹܐ ܗ݇ܘܵܐ ܒܵܠܵܕ ܒܐܵܕܫܹܗ. ܘܟܲܕ ܬܘܼܡܸܡܠܹܗ ܠܚܒ݂ܵܛܬܵܐ ܕܕܲܪ̈ܡܵܢܹܐ ܡܘܼܫܬܹܠܹܗ ܡܸܢܹܗ ܩܐ ܗ̇ܝ ܒܪܵܬܵܐ ܘܗܲܪ ܒܥܕܵܢܹܗ ܨܚܨܝܬܐ ܕܫܘܓ݂ܠܐ ܕܕܡܢܐ ܘܓ̰ܘܘܒܘ̈ܗܝ. ܣܓ ܡܝܼܬܠܵܗ̇ ܘܟܲܕ ܝܕܸܥܠܹܗ ܡܲܠܟܵܐ ܒܐܵܗܵܐ ܓܸܕܫܵܐ ܩܪܹܠܹܗ ܠܗ̇ܘ ܣܲܟ݂ܠܵܐ ܘܩܵܡ ܡܲܫܬܹܐ ܠܹܗ ܡ̣ܢ ܗ̇ܘ ܣܲܡܵܐ ܘܒܗ̇ܝ ܣܵܥܲܬ ܡܝܼܬܠܹܗ: ܘܡܘܼܬܹܠܝܼ ܩܵܬܵܘܟ݂ܘܿܢ ܐܵܗܵܐ ܡܲܬܠܵܐ ܕܝܵܕܥܝܼܬܘܿܢ ܡܘܼܕܝܼ ܢܦܵܠܬܵܐ ܟܹܐ ܢܵܦܹܠ ܗ̇ܘ ܕܐܵܡܹܪ ܚܲܕ ܡܸܢܕܝܼ ܡܸܢܵܘܟ݂ܘܿܢ ܒܐܸܫܬܸܒܵܗܟܵܪܘܼܬܵܐ ܘܠܵܐ ܒܩܵܥܝܼܕܵܐ. ܒܲܣ ܟܠ ܚܲܕ ܡܸܢܵܘܟ݂ܘܿܢ ܕܥܵܒܹܪ ܥܲܠ ܩܵܢܘܿܢܹ̈ܐ ܘܬܚܘܼܡܹ̈ܐ ܒܸܕ ܐܵܬܹܐ ܒܪܹܫܹܗ ܗ̇ܘ ܡܸܢܕܝܼ ܕܐ݇ܬܹܠܹܗ ܒܪܹܫ ܣܲܟ݂ܠܵܐ ܥܗܝܼܕܵܐ. ܘܗܵܐ ܐ݇ܡܸܪܘܿܢ ܦܝܼܠܵܣܘܿܦܹ̈ܐ ܪܵܒܵܐ ܓܵܗܹ̈ܐ ܦܫܸܡܠܹܗ ܘܩܘܼܒܸܠܹܗ ܬܲܢܒܹ̈ܐ ܘܚܘܼܣܪ̈ܵܢܹܐ ܗܵܘ ܕܬܘܼܢܹܠܹܗ ܚܕܵܐ ܗܹܡܸܙܡܵܢ. ܘܗܹܡܸܙܡܵܢ ܒܦܘܼܡܵܘܟ݂ܘܿܢ ܝܼܠܵܗ̇ ܐܝܼܢܵܐ ܗܘܹܝܡܘܼܢ ܗܘܼܫܝܵܪ ܥܲܠ ܓܵܢܵܘܟ݂ܘܿܢ. ܗܵܝܓܵܗ ܩܸܡܠܹܗ ܘܗܘܼܡܙܸܡܠܹܗ ܓܘܼܪܵܐ ܕܚܙܘܼܪܹ̈ܐ ܒܘܿܬ ܪܵܡܘܼܬܵܐ ܕܕܵܪܵܓ̰ܹܗ ܘܒܸܣܬܵܝܘܼܬܵܐ ܕܐܝܼܬ ܗ݇ܘܵܐ ܠܹܗ ܟܸܣ ܐܲܪܝܵܐ ܘܐ݇ܡܸܪܹܗ: ܝܵܐ ܡܲܠܦܵܢܹ̈ܐ ܡܝܲܩܪܹ̈ܐ ܒܟܠ ܫܡܸܥܡܘܼܢ ܗܹܡܸܙܡܵܢܝܼ ܘܡܲܨܝܸܬܘܼܢ ܒܲܣܝܼܡܵܐܝܼܬ݂ ܠܡܹܐܡܪܵܐ ܕܦܘܼܡܝܼ: ܐ݇ܡܸܪܘܿܢ ܚܲܟܝܼܡܹ̈ܐ: ܕܐ݇ܢܵܫܹ̈ܐ ܛܵܒܹ̈ܐ ܟܹܐ ܦܵܝܫܝܼ ܝܕܝܼܥܹ̈ܐ ܡ̣ܢ ܦܲܪܨܘܿܦܵܝ. ܘܐܲܚܬܘܿܢ ܕܐܝܼܬ ܠܵܘܟ݂ܘܿܢ ܗܘܼܟܡܵܐ ܐܵܕܝܼܵܐ ܒܫܵܦܵܩܲܬܹܗ ܕܐܲܠܵܗܵܐ ܘܒܪ̈ܲܚܡܘܼܗܝ ܦܹܪ̈ܝܹܐ ܐܲܠܒܲܬܵܐ ܟܹܐ ܦܵܪܫܝܼܬܘܿܢ ܠܛܵܒܹ̈ܐ ܡ̣ܢ ܚܙܵܝܬܵܝ ܘܨܘܼܪܬܵܝ ܘܟܹܐ ܬܵܩܠܝܼܬܘܿܢ ܠܡܸܢܕܝܼ ܓܘܼܪܵܐ ܒܡܸܢܕܝܼ ܙܥܘܿܪܵܐ. ܘܗܵܐ ܐܲܟ݂ܵܐ ܐܝܼܬ ܪܵܒܵܐ ܡܸܢܕܝܵܢܹ̈ܐ ܕܡܲܕܘܼܥܹܐ ܝܢܵܐ ܥܲܠ ܐܵܗܵܐ ܣܲܦܝܵܢܵܐ ܕܸܡܢܵܐ ܘܘܒܸܪܡܵܙܵܐ ܝܢܵܐ ܥܲܠ ܒܝܼܫܘܼܬܹܗ ܚܙܹܝܡܘܼܢ ܠܗ݇ܘܿܢ ܥܲܠ ܒܲܪ̈ܝܵܬܵܐ ܕܓܘܼܫܡܹܗ ܕܗܲܡܸܢܝܼܬܘܿܢ ܘܗܵܘܹܝܬܘܿܢ ܚܵܛܸܪܓ̰ܲܡܥ. ܐ݇ܡܸܪܹܗ ܕܲܝܵܢܵܐ ܩܵܐ ܓܘܼܪܵܐ ܕܚܙܘܼܪܹ̈ܐ ܦܘܼܪܡܹܠܝܼ ܘܦܘܼܪܡܹܠܵܗ̇ ܐܵܦ ܓ̰ܵܡܵܥܲܬ ܕܝܼܠܵܗܵ ܗܵܙܹܪ ܐܲܟ݂ܵܐ ܕܐܲܢ݇ܬ ܒܵܠܵܕ ܝܼܘܸܬ ܒܫܘܼܘܕܵܥܹ̈ܐ ܕܟܹܐ ܪܵܡܙܝܼ ܥܲܠ ܒܝܼܫܘܼܬܵܐ ܒܨܘܼܪܬܵܐ ܕܐ݇ܢܵܫܵܐ. ܒܲܣ ܦܲܫܸܩܠܲܢ ܡܸܢܕܝܼ ܕܒܹܐܡܵܪܵܐ ܝܘܸܬ ܘܡܲܚܙܝܼ ܠܲܢ ܡܸܢܕܝܼ ܕܒܸܚܙܵܝܵܐ ܝܘܸܬ ܒܨܘܼܪܬܵܐ ܕܐܵܗܵܐ ܣܕ ܦܣܘܩܐ. ܒ. ܒܝܼܫܵܐ. ܘܫܘܼܪܹܠܹܗ ܓܘܼܪܵܐ ܕܚܙܘܼܪܹ̈ܐ ܠܡܲܒܨܘܼܪܹܐ ܠܕܸܡܢܵܐ ܘܐ݇ܡܸܪܹܗ: ܟܬܸܒ݂ܠܘܿܢ ܚܲܟܝܼܡܹ̈ܐ ܘܡܘܼܠܸܦܠܘܿܢ: ܕܟܠ ܕܥܲܝܢܹܗ ܕܣܸܡܵܠܵܐ ܒܝܼܫ ܙܥܘܿܪܬܵܐ ܝܠܵܗ̇ ܡ̣ܢ ܥܲܝܢܹܗ ܕܝܲܡܝܼܢܵܐ ܘܪܲܦܘܼܝܹܐ ܝܠܵܗ̇ ܪܵܒܵܐ ܘܢܵܚܝܼܪܹܗ ܓܸܢܝܵܐ ܝܠܹܗ ܠܓܹܒܵܐ ܕܝܲܡܝܼܢܵܐ. ܗܵܪܵܡܙܵܕܵܐ ܝܠܹܗ ܘܒܝܼܫܵܐ ܘܡܸܠܝܵܐ ܝܠܹܗ ܥܵܘܠܵܐ ܘܥܸܬܵܐ. ܘܟܲܕ ܫܡܸܥܠܹܗ ܕܸܡܢܵܐ ܐܲܢܹܐ ܚܲܒܪܹ̈ܐ ܐ݇ܡܸܪܹܗ: ܥܲܓ̰ܘܼܒܹܐ ܝܘܸܢ ܒܝܼܘܼܟ ܝܵܐ ܛܲܡܐܐܵܐ ܘܨܵܘܵܢܵܐ ܘܒܲܕܨܦܲܬ ܘܥܵܓ̰ܸܒܘܼܬܵܐ ܝܠܵܗ̇ ܩܲܫܕܲܪܬܘܼܟ ܕܩܲܫܕܘܼܪܹܐ ܝܘܸܬ ܘܒܹܐܟ݂ܵܠܵܐ ܠܲܚܡܹܗ ܕܡܲܠܟܵܐ ܘܒܸܟܠܵܝܵܐ ܝܘܸܬ ܩܵܕ݇ܡ ܗܸܙܘܼܪܹܗ ܟܲܕ ܟܠܹܗ ܓܘܼܫܡܘܼܟ ܣܸܪܝܘܼܬܵܐ ܝܠܹܗ ܘܓܲܢܓܲܙܬܵܐ. ܘܒܓܵܢܘܼܟ ܨܦܵܝܝܼ ܒܝܼܕܵܥܵܐ ܝܘܸܬ ܘܐܵܦ ܐ݇ܚܹܪ̈ܵܢܹܐ ܟܹܐ ܝܵܕܥܝܼ ܠܥܲܝܒܹ̈ܐ ܓܘܼܪܹ̈ܐ ܕܐܝܼܬ ܒܝܼܘܼܟ ܘܥܲܡ ܐܵܗܵܐ ܗܲܡܙܘܼܡܹܐ ܝܘܸܬ ܕܲܪܩܘܼܒܸܠ ܕܗ̇ܘ ܕܝܼܠܹܗ ܓܘܼܫܡܹܗ ܕܸܟ݂ܝܵܐ ܘܠܲܝܬ ܒܝܹܗ ܟ̰ܘܼ ܡܘܼܡܵܐ. ܘܠܹܐ ܝܘܸܢ ܐܵܢܵܐ ܒܢܲܦ̮ܫܝܼ ܕܒܸܚܙܵܝܵܐ ܝܘܸܢ ܥܲܝ̈ܒܘܼܟ: ܐܸܠܵܐ ܟܠ ܕܝܼܠܹܗ ܐܲܟ݂ܵܐ ܗܵܙܹܪ ܒܝܼܕܵܥܵܝ ܝܠܹܗ. ܕܵܘܣܬܘܼܬܵܐ ܕܐܝܼܬ ܗ݇ܘܵܐ ܒܹܝܠܝܼ ܘܒܹܝܠܘܼܟ ܡܲܟܠܘܼܝܝܼ ܗ݇ܘܵܐ ܡ̣ܢ ܓܠܵܝܬܵܐ ܕܡܘܼܡܘܼ̈ܟ ܘܫܟ݂ܝܼܪ̈ܘܵܬܘܼܟ ܘܥܲܝ̈ܒܘܼܟ ܘܫܘܼܓ݂ܠܘܼ̈ܟ ܣܸܢܝܹ̈ܐ. ܘܐܵܕܝܼܵܐ ܕܒܢܵܗܵܩܘܼܬܵܐ ܨܲܥܘܼܪܝܼ ܝܘܸܬ ܘܒܸܠܝܵܡܝܼ ܝܘܸܬ ܘܒܸܙܠܵܡܝܼ ܝܘܸܬ ܘܡܲܚܙܘܼܝܹܐ ܝܘܸܬ ܕܸܫܡܸܢܵܝܘܼܬܵܐ ܥܲܡܝܼ ܘܗܘܼܡܙܸܡܠܘܼܟ ܕܲܪܩܘܼܒ݂ܠܝܼ ܕܠܵܐ ܝܼܕܲܥܬܵܐ ܩܵܕ݇ܡ ܐܵܗܵܐ ܓ̰ܵܡܵܥܲܬ ܒܸܕ ܓܵܠܹܝܢ ܩܦܝܼܣܵܐܝܼܬ݂ ܠܚܲܕܟܡܵܐ ܥܲܝ̈ܒܹ̈ܐ ܕܐܝܼܬ ܒܝܼܘܼܟ ܕܟܹܐ ܝܵܕܥܸܢܘܿܢ ܘܟܹܐ ܝܵܕܥܵܐ ܠܗ݇ܘܿܢ ܟܠܵܗ̇ ܐܵܗܵܐ ܓ̰ܵܡܡܵܥܲܬ. ܘܕܲܝܢܵܢܕܵܪ ܝܼܠܹܗ ܗ̇ܘ ܕܟܹܐ ܝܵܕܹܥ ܠܘܼܟ ܐܲܝܟ ܕܝܼܘܸܬ ܕܐܵܡܹܪ ܠܡܲܠܟܵܐ ܕܠܵܐ ܡܲܬܸܒ݂ܠܘܼܟ ܥܲܡܹܗ ܥܲܠ ܣܘܼܦܪܵܐ ܐܲܝܟ ܕܐܝܼܬ ܠܹܗ ܥܵܕܲܬ. ܘܐܸܢ ܥܵܒܕܝܼ ܗ݇ܘܵܘ ܠܘܼܟ ܪܲܫܒܵܪ ܓܵܪܵܓ ܦܵܝܫܹܬ ܗ݇ܘܵܐ ܗܲܪ ܒܢܲܦ̮ܫܘܼܟ. ܒܝܼܫ ܨܦܵܝܝܼ ܝܠܵܗ̇ ܩܵܬܘܼܟ ܕܠܵܐ ܩܲܪܒܸܢܸܬ ܠܟ̰ܘܼ ܫܸܕܬܵܐ ܘܕܠܵܐ ܗܵܘܹܝܬ ܕܲܒܵܓ݂ ܘܠܵܐ ܕܲܠܵܓ ܩܵܐ ܐ݇ܢܵܫܹ̈ܐ ܘܒܝܼܫ ܙܵܘܕܵܐ ܕܠܵܐ ܗܵܘܹܝܬ ܒܬܸܫܡܸܫܬܵܐ ܕܡܲܠܟܵܐ. ܨܚܨܝܬܐ ܕܫܘܓ݂ܠܐ ܕܕܡܢܐ ܘܓ̰ܘܘܒܘ̈ܗܝ. ܣܗ ܐ݇ܡܸܪܹܗ ܓܘܼܪܵܐ ܕܚܙܘܼܪܹ̈ܐ: ܩܵܬܝܲ ܒܹܐܡܵܪܵܐ ܝܘܸܬ ܐܲܢܹܐ ܚܲܒܪܹ̈ܐ ܘܒܝܼܝܼ ܚܲܕ ܗܵܕܵܐ ܪܲܦܘܼܝܹܐ ܝܘܸܬ¿ ܐ݇ܡܸܪܹܗ ܕܸܡܢܵܐ: ܗܹܐ: ܗܹܐ: ܩܵܬܘܼܟ ܬܲܢܘܼܝܵܝ ܝܘܸܢ ܝܵܐ ܟ̰ܘܼܠܵܓ݂ ܫܵܩܘܼ̈ܗܝ ܫܡܝܼܛܹ̈ܐ ܘܐܲܩܠܘܼ̈ܗܝ ܦܟ̰ܝܼܠܹ̈ܐ ܘܟܹܪ݇ܣܘܼܗܝ ܙܘܝܼܬܵܐ ܘܣܸܦܘܵܬܘܼ̈ܗܝ ܪܸ̈ܦܝܹܐ ܘܒܲܕ ܨܸܦܲܬ ܘܒܹܐ ܛܲܥܡܵܐ. ܘܟܲܕ ܐ݇ܡܸܪܹܗ ܐܲܢܹܐ ܚܲܒܪܹ̈ܐ ܕܸܡܢܵܐ: ܫܘܼܚܠܸܦܠܹܗ ܪܲܢܓ ܕܓܘܼܪܵܐ ܕܚܙܘܼܪܹ̈ܐ ܘܢܟܸܦܠܹܗ ܘܙܘܼܪܕܸܢܹܗ ܘܒܘܼܠܒܸܠܹܗ ܠܸܫܵܢܹܗ ܘܒܪܸܙܠܹܗ. ܘܐ݇ܡܸܪܹܗ ܕܸܡܢܵܐ ܟܲܕ ܚܙܹܠܹܗ ܫܡܵܛܬܹܗ ܘܒܸܟ݂ܝܹܗ: ܗܹܐ ܨܦܵܝܝܼ ܒܸܕ ܒܵܟܹܝܬ ܗܵܠܵܐ ܐܝܼܡܲܢ ܕܝܵܕܹܥ ܡܲܠܟܵܐ ܛܲܡܐܘܼܬܘܼܟ ܘܡܘܼܪܕܵܪܘܼܬܘܼܟ ܘܟܲܡܸܪܘܼܟ ܡ̣ܢ ܣܘܼܦܪܹܗ ܘܡܲܪܚܸܩܠܘܼܟ ܡ̣ܢ ܬܸܫܡܸܫܬܹܗ ܘܥܵܒܹܕ ܠܘܼܟ ܪܲܕ ܡ̣ܢ ܗܸܙܘܼܪܹܗ. ܘܐܲܪܝܵܐ ܨܦܵܝܝܼ ܟܹܐ ܝܵܕܹܥ ܗ݇ܘܵܐ ܒܬܸܫܡܸܫܬܹܗ ܘܦܘܼܩܕܹܗ ܒܝܼܘܼܗܝ ܐܸܥܬܹܒܵܪܘܼܬܵܐ ܘܡܘܼܬܒ݂ܘܼܗܝ ܗ݇ܘܵܐ ܒܬܸܫܡܸܫܬܹܗ ܘܦܘܼܩܕܸܗ ܗ݇ܘܐ ܕܚܲܡܹܐ ܗ݇ܘܵܐ ܒܠܸܒܹܗ ܟܠ ܡܸܢܕܝܼ ܕܗܵܘܹܐ ܗ݇ܘܵܐ ܬܲܡ̇ܢ ܘܡܲܕܸܥ ܗ݇ܘܵܐ ܠܹܗ ܩܵܬܹܗ: ܘܩܸܡܠܹܗ ܫܲܥܗܲܪ ܘܥܒܸܪܹܗ ܠܟܸܣ ܐܲܪܝܵܐ ܘܗܘܼܩܹܠܹܗ ܩܵܬܹܗ ܟܠ ܡܸܢܕܝܼ ܐܲܝܟ ܕܝܼܗ݇ܘܵܐ. ܘܦܘܼܩܸܕܠܹܗ ܐܲܪܝܵܐ ܕܦܵܐܹܫ ܦܘܼܠܛܵܐ ܓܘܼܪܵܐ ܕܚܙܘܼܪܹ̈ܐ ܡ̣ܢ ܬܸܫܡܸܫܬܹܗ. ܘܐ݇ܡܸܪܹܗ ܕܠܵܐ ܥܵܒܹܪ ܠܟܸܣܠܹܗ ܘܠܵܐ ܡܲܚܙܸܐ ܠܵܗ̇ ܓܵܢܹܗ ܩܵܬܹܗ. ܘܦܘܼܩܸܕܠܹܗ ܕܦܵܐܹܫ ܚܒ݂ܝܼܫܵܐ ܕܸܡܢܵܐ. ܘܥܒܸܪܵܗ̇ ܥܕܵܢܵܐ ܗ̇ܘ ܝܵܘܡܵܐ ܘܟܠܡܸܢܕܝܼ ܕܗܘܹܠܹܗ ܘܦܸܫܠܹܗ ܗܘܼܡܙܸܡܵܐ ܦܸܫܠܹܗ ܟܬܝܼܒ݂ܵܐ ܘܚܬܝܼܡܵܐ ܒܡܘܿܗܪܵܐ ܕܢܸܡܪܵܐ ܘܕܸܪܹܗ ܟܠܚܲܕ ܠܡܲܢܙܝܼܠܹܗ. ܘܫܲܥܗܲܪ ܕܟܹܐ ܦܵܐܹܫ ܗ݇ܘܵܐ ܩܸܪܝܵܐ ܪܘܼܙܝܼܵܐ ܕܵܘܣܬ ܗ݇ܘܵܐ ܘܡܲܚܸܒܵܢܵܐ ܕܟܠܝܼܠܵܐ ܘܐܝܼܬ ܗ݇ܘܵܐ ܠܹܗ ܦܵܬܵܐ ܘܐܝܼܩܵܪܵܐ ܟܸܣ ܐܲܪܝܵܐ. ܘܪܵܒܵܐ ܚܸܫܵܐ ܥܒܸܕܠܹܗ ܟܠܝܼܠܵܐ ܘܙܕܸܥܠܹܗ ܥܲܠ ܓܵܢܹܗ ܘܥܲܠ ܐܲܚܘܿܢܹܗ ܘܡܝܼܬܠܹܗ. ܒܘܿܬ ܐܵܗܵܐ ܐ݇ܙܹܠܹܗ ܫܲܥܗܲܪ ܟܸܣ ܕܸܡܢܵܐ ܘܩܵܡ ܡܲܕܸܥ ܠܹܗ ܒܡܵܘܬܵܐ ܕܟܠܝܼܠܵܐ. ܘܒܟܹܠܹܗ ܗܵܝܓܵܗ ܕܸܡܢܵܐ ܒܡܲܪܝܼܪܘܼܬܵܐ ܣܘ ܦܣܘܩܐ. ܒ. ܘܐ݇ܡܸܪܹܗ: ܡܘܼܕܝܼ ܥܵܒ݂ܕܹܢ ܒܐܵܗܵܐ ܕܘܼܢܝܹܐ ܡ̣ܢ ܒܵܬ݇ܪ ܦܪܵܫܬܵܐ ܕܐܲܚܘܿܢܝܼ ܣܵܘܓܘܿܠ ܐܝܼܢܵܐ ܫܲܟܘܼܪܹܐ ܝܘܸܢ ܠܐܲܠܵܗܵܐ ܕܠܵܐ ܡܝܼܬܠܹܗ ܟܠܝܼܠܵܐ ܗܲܠ ܕܩܵܡ ܫܵܒܹܩ ܠܝܼ ܚܲܕ ܐܲܚܘܿܢܵܐ ܐܲܝܟ ܕܝܼܘܼܟ ܘܗܹܒ݂ܝܼܝܼ ܒܪ̈ܲܚܡܹܐ ܕܐܲܠܵܗܵܐ ܘܫܵܦܵܩܲܬܹܗ ܕܠܟܸܣܠܝܼ ܪܵܒܵܐ ܝܠܵܗ̇: ܟܲܕ ܒܸܚܙܵܝܵܐ ܝܘܸܢ ܡܲܣܲܡܬܵܐ ܕܒܵܠܘܼܟ ܘܐ݇ܟ݂ܵܠܬܵܐ ܕܚܲܡܘܼܟ ܥܲܠܝܼ ܘܒܝܼܕܵܥܵܐ ܝܘܸܢ ܕܐܲܢ݇ܬ ܝܼܘܸܬ ܐܘܼܡܘܼܕܝܼ ܘܒܹܝܬ ܓܵܘܣܝܼ ܒܐܘܼܠܨܵܢܝܼ. ܒܲܣ ܦܲܪܦܘܼܠܹܐ ܝܘܸܢ ܒܝܼܘܼܟ ܕܐܵܙܸܠ݇ܬ ܠܦܠܢ ܕܘܼܟܬܵܐ ܘܫܵܩܠܸܬ ܠܡܸܢܕܝܼ ܕܩܸܢܝܹ̈ܐ ܝܘܲܚ ܐܵܢܵܐ ܘܐܲܚܘܿܢܝܼ ܒܬܲܓܒܲܪܬܲܢ ܘܒܙܲܗܡܲܬܲܢ ܘܒܪܸܙܵܝܹܗ ܕܐܵܠܵܗܵܐ ܘܡܲܝܬܹܝܬ ܠܹܗ ܠܟܸܣܠܝܼ. ܘܥܒܸܕܠܹܗ ܫܲܥܗܲܪ ܐܲܝܟ ܕܐ݇ܡܸܪܹܗ ܕܸܡܢܵܐ. ܗܵܝܓܵܗ ܕܸܡܢܵܐ ܫܩܸܠܹܗ ܦܲܠܓܵܐ ܕܐܵܢܝܼ ܙܘܼܙܹ̈ܐ ܘܝܗܝܼܒ݂ܵܝܠܹܗ ܩܵܬܹܗ ܘܐܟ݂ܡܸܪܹܗ: ܐܲܢ݇ܬ ܒܸܥܒ݂ܵܕܵܐ ܝܘܸܬ ܘܒܸܦܠܵܛܵܐ ܟܸܣ ܐܲܪܝܵܐ ܒܘܿܬ ܐܵܗܵܐ ܚܵܗܹܫ ܒܸܥܒ݂ܵܕܵܐ ܝܘܸܢ ܡܸܢܘܼܟ ܕܡܲܣܸܡܸܬ ܒܵܠܵܐ ܠܫܘܼܓ݂ܠܝܼ ܘܐܵܟ݂ܠܸܬ ܚܲܡ ܕܝܼܝܼ ܘܕܵܒ݂ܩܸܬ ܠܒܵܠܘܼܟ ܗܹܡܸܙܡܵܢܹ̈ܐ ܕܦܵܝܫܝܼ ܬܘܼܢܝܹ̈ܐ ܩܵܐ ܐܲܪܝܵܐ ܡ̣ܢ ܒܵܗ݇ܣܝܼ ܟܲܕ ܦܵܝܫܵܐ ܡܘܼܩܪܲܒ݂ܬܵܐ ܠܟܸܣܠܹܗ ܡܘܼܪܲܦܥܵܗ ܕܐܝܼܬ ܒܹܝܠܝܼ ܘܠܡܘܼܕܵܥܝܹ̈ܐ ܕܝܼܝܼ ܘܡܲܕܥܸܬ ܠܝܼ ܡܸܢܕܝܼ ܘܬܲܢܝܵܐ ܕܲܪܩܘܼܒ݂ܠܝܼ ܝܸܡܹܗ ܕܐܲܪܝܵܐ ܘܫܲܠܡܘܼܬܹܗ ܘܕܲܪܩܘܼܒ݂ܠܵܝܘܼܬܹܗ. ܘܫܩܸܠܹܗ ܫܲܥܗܲܪ ܡܸܢܕܝܼ ܕܝܗܸܒ݂ܠܹܗ ܩܵܬܹܗ ܕܸܡܢܵܐ ܘܐ݇ܙܸܠܹܗ ܡܸܢ ܟܸܣܠܹܗ ܒܗ̇ܘ ܩܵܪܵܪ. ܡܗܘܿܪܹܫܵܐ ܓ̰ܲܠܕܹܐ ܩܸܡܠܹܗ ܐܲܪܝܵܐ ܘܝܬܸܒ݂ܠܹܗ ܗܲܠ ܕܥܒܸܪܘܿܢ ܡ̣ܢ ܝܵܘܡܵܐ ܬܲܪܬܹܝܢ ܣܵܥܲܬܹ̈ܐ. ܘܛܠܸܒܠܘܿܢ ܐܹܙܸܢ ܪܸ̈ܓܵܘܵܬܘܼܗܝ ܘܥܒܸܪܘܿܢ ܠܟܸܣܠܹܗ ܘܡܘܼܬܸܒ݂ܠܘܿܢ ܩܵܕ݇ܡܘܼܗܝ ܟܬܵܒ݂ܵܐ. ܘܟܲܕ ܝܕܸܥܠܹܗ ܠܚܲܒܪܵܝ ܘܠܚܲܒܪܵܐ ܕܕܸܡܢܵܐ ܩܪܹܠܹܗ ܠܝܸܡܹܗ ܘܬܘܼܢܹܠܹܗ ܩܵܬܘܼܗ̇ ܟܠܡܸܢܕܝܼ ܕܗܘܝܼܵܐ ܗ݇ܘܵܐ. ܘܟܲܕ ܫܡܸܥܠܵܗ̇ ܠܗ̇ܘ ܡܸܢܕܝܼ ܕܝܼܗ݇ܘܵܘ ܟܬܝܼܒ݂ܘܼܗܝ ܩܘܼܘܸܚܠܵܗ̇ ܒܩܵܠܵܐ ܪܵܡܵܐ ܘܐ݇ܡܸܪܵܗܵܐ: ܐܸܢ ܗܲܡܙܸܡܵܢ ܚܲܕܟ̰ܵܐ ܩܘܼܝܵܐ ܘܩܸܫܝܵܐ ܠܵܐ ܠܵܝܡܹܬ ܠܝܼ ܡܣܵܒܵܒ ܕܠܹܐ ܨܚܨܝܬܐ ܕܫܘܓ݂ܠܐ ܕܕܡܢܐ ܘܓ̰ܘܘܒܘ̈ܗܝ. ܣܙ ܝܘܸܬ ܦܪܵܫܵܐ ܛܵܒ݂ܬܘܼܟ ܡ̣ܢ ܒܝܼܫܬܘܼܟ ܐܲܢܹܐ ܟܠܵܝ ܗܹܡܸܙܡܵܢܹ̈ܐ ܝܢܵܐ ܕܗ̇ܘ ܒܝܼܫܵܐ ܘܙܝܵܢܟܵܪ ܕܩܵܡ ܡܲܚܠܸܛܠܲܢ ܘܟܡܵܐ ܓܵܗܹ̈ܐ ܬܘܼܢܝܼܬܵܐ ܝܘܵܢ ܩܵܬܘܼܟ ܕܗܸܟ̰ ܠܵܐ ܫܵܡܥܹܬ ܠܗ݇ܘܿܢ ܘܦܠܸܛܠܵܗ̇ ܟܪܝܼܒܬܵܐ. ܘܫܡܸܥܠܹܗ ܘܚܙܸܐܠܹܗ ܟܠܵܝ ܐܲܢܹܐ ܚܲܒܪܹ̈ܐ ܫܲܥܗܲܪ ܕܗܘܝܼܵܐ ܗ݇ܘܵܐ ܐܲܝܟ ܐܲܚܘܿܢܵܐ ܕܕܸܡܢܵܐ. ܘܦܠܸܛܠܹܗ ܓ̰ܲܠܕܹܐ ܘܐ݇ܬܹܠܹܗ ܠܟܸܣ ܕܸܡܢܵܐ ܘܡܘܼܕܸܥܵܝ ܠܹܗ ܩܵܬܹܗ: ܘܟܲܕ ܗ̇ܘ ܟܸܣܠܹܗ ܗ݇ܘܵܐ ܐ݇݇ܬܹܠܹܗ ܚܲܕ ܪܹܓܵܐ ܘܠܘܼܒܸܠܹܗ ܠܕܸܡܢܵܐ ܠܡܵܘܬܒܵܐ ܠܟܸܣ ܕܲܝܵܢܵܐ. ܘܦܬܸܚܠܹܗ ܦܘܼܡܹܗ ܪܹܫ ܡܵܘܬܒ݂ܵܐ ܘܐ݇ܡܸܪܹܗ: ܝܐ ܕܸܡܢܵܐ: ܩܵܡ ܡܲܕܸܥ ܠܝܼ ܫܪܵܪܵܐ ܒܘܿܬ ܕܝܼܘܼܟ ܚܲܕ ܐ݇ܢܵܫܵܐ ܡܗܲܝܡܢܵܐ ܘܫܲܪܝܼܪܵܐ: ܘܠܹܐ ܝܠܵܗ̇ ܠܵܙܹܡ ܩܵܬܲܢ ܨܲܚܨܵܝܬܵܐ ܘܬܸܦ̮ܬܲܫܬܵܐ ܙܵܘܕܵܐ ܡ̣ܢ ܕܐܵܗܵܐ ܒܘܿܬ ܕܝܼܘܼܟ. ܕܐ݇ܡܸܪܘܿܢ ܡܲܠܦܵܢܹ̈ܐ: ܕܐܲܠܵܗܵܐ ܫܘܼܒ݂ܚܵܐ ܠܫܸܡܹܗ ܒܪܹܠܹܗ ܠܐܵܗܵܐ ܕܘܼܢܝܹܐ ܐܲܝܟ ܗܲܓ̰ܲܬ ܘܣܵܒܘܼܬܘܼܬܵܐ ܠܥܵܠܡܵܐ ܕܲܥܬܝܼܕ: ܐܲܝܟ ܕܲܝܪܵܐ ܝܠܵܗ̇ ܕܫܠܝܼܚܹ̈ܐ ܘܕܢܒ݂ܝܹ̈ܐ ܕܡܲܟܪܘܼܙܹܐ ܝܢܵܐ ܦܲܪܕܲܝܣܵܐ ܘܒܸܩܪܵܝܵܐ ܝܢܵܐ ܠܒܸܪ̈ܝܵܬܹܐ ܠܟܸ ܝܼܕܲܥܬܵܐ ܕܐܲܠܵܗܵܐ ܡܪܲܝܡܵܐ. ܡ̣ܢ ܓ̰ܲܠܕܹܐ ܝܕܸܥܠܲܢ ܫܪܵܪܵܐ ܕܓܸܕܫܘܼܟ ܕܩܵܡ ܡܲܕܸܥ ܠܲܢ ܒܘܿܬ ܕܝܼܘܼܟ ܚܲܕ ܐ݇ܢܵܫܵܐ ܕܐܝܼܬܠܲܢ ܚܵܛܸܪ ܓ̰ܲܡܥܘܼܬܵܐ ܒܗܸܡܸܡܵܢܹܗ. ܐܝܼܢܵܐ ܐܵܓ݂ܵܝܲܢ ܩܵܡ ܦܲܩܸܕܠܲܢ ܕܡܸܢܕܪܹܫ ܨܲܚܨܲܚܠܹܗ ܘܬܲܦ̮ܬܸܫܲܚܠܹܗ ܫܘܼܓ݂ܠܘܼܟ ܐܵܦܸܟ ܓܸܠܝܵܐ ܝܠܹܗ ܩܵܬܲܢ ܘܐܲܫܟܵܪܵܐ. ܐ݇ܡܸܪܹܗ ܕܸܡܢܵܐ ܒܸܚܙܵܝܘܼܟ ܝܼܘܸܢ ܝܵܐ ܕܲܝܵܢܵܐ ܕܠܹܐ ܝܘܸܬ ܟܹܐܢܵܐ ܒܕܝܼܘܵܢܘܼܟ ܘܠܹܐ ܝܠܵܗ̇ ܡܸܢ ܟܹܐܢܘܼܬܵܐ ܕܡܲܠܟܹ̈ܐ ܣܲܦܵܝܬܵܐ ܕܙܠܝܼܡܹ̈ܐ ܘܕܗ̇ܘ ܕܠܲܝܬ ܠܹܗ ܟ̰ܘܼ ܓܢܵܗܵܐ ܠܚܲܕ ܕܲܝܵܢܵܐ ܠܵܐ ܟܹܐܢܵܐ: ܐܸܠܵܐ ܓܵܪܵܓ ܒܵܥܝܼ ܢܛܵܪܬܵܝ ܘܚܲܡܵܝܬܵܝ. ܒܲܣ ܕܵܐܟ݂ܝܼ ܡܲܚܫܘܼܚܪ̈ ܝܘܸܬ ܕܦܵܝܫܸܢ ܩܛܝܼܠܵܐ ܡܸܢ ܩܵܕ݇ܡ ܕܡܵܚܹܝܢ ܚܲܝܠܵܐ ܠܡܲܕܘܼܥܹܐ ܕܙܲܟܵܝܵܐ ܝܘܸܢ ܘܦܲܪܘܼܩܹܐ ܝܘܸܬ ܠܫܘܼܓ݂ܠܵܐ ܐܲܝܟ ܕܒܸܒܣܵܡܘܼܟ ܝܼܠܵܗ̇ ܟܲܕ ܗܵܠܵܐ ܠܹܐ ܝܢܵܐ ܥܒ݂ܝܼܪܹ̈ܐ ܬܠܵܬܵܐ ܝܵܘܡܵܢܹ̈ܐ¿ ܕܘܼܙ ܝܼܠܵܗ̇ ܗܹܡܸܙܡܵܢ ܕܗ̇ܘ ܕܐ݇ܡܸܪܹܗ: ܐܲܝܢܝܼ ܣܚ ܦܣܘܩܐ. ܒ. ܕܡܘܼܠܦܘܼܗ̇ ܝܠܹܗ ܓܵܢܹܗ ܠܦܘܼܠܚܵܢܵܐ ܕܙܲܕܝܼܩܘܼܬܵܐ: ܒܲܣܝܼܡܵܐ ܝܠܹܗ ܩܵܬܘܼܗܝ ܗ̇ܘ ܦܘܼܠܚܵܢܵܐ ܐܵܦܸܢ ܥܲܓ̰ܸܙܵܢܵܐ ܝܠܹܗ. ܐ݇ܡܸܪܹܗ ܕܲܝܵܢܵܐ ܡܲܫܟ̰ܘܼܚܹܐ ܝܘܲܚ ܒܟܬܵܒܹ̈ܐ ܕܩܲܕܡܵܝܹ̈ܐ: ܕܘܵܓ̰ܹܒ ܝܼܠܵܗ̇ ܠܕܲܝܵܢܵܐ ܟܹܐܢܵܐ ܕܝܵܕܹܥ ܦܘܼܠܚܵܢܵܐ ܕܐ݇ܢܵܫܵܐ ܛܵܒ݂ܵܐ ܘܕܐ݇ܢܵܫܵܐ ܒܝܼܫܵܐ ܕܦܵܪܹܥ ܠܛܵܒ݂ܵܐ ܐܲܝܟ ܛܵܒ݂ܘܼܬܹܗ ܘܠܒܝܼܫܵܐ ܐܲܝܟ ܒܝܼܫܘܼܬܹܗ. ܘܐܸܢ ܗܵܕܟ݂ܵܐ ܥܵܒܹܕ ܒܝܼܫ ܙܵܘܕܵܐ ܒܸܕ ܓܵܢܝܼ ܛܵܒܹ̈ܐ ܠܛܵܒ݂ܬܵܐ ܘܒܝܼܫ ܙܵܘܕܵܐ ܒܸܕ ܕܵܝܪܝܼ ܒܝܼܫܹ̈ܐ ܡ̣ܢ ܒܝܼܫܬܵܐ. ܘܦܲܪܣܝܼ ܝܵܐ ܕܸܡܢܵܐ ܠܚܸܠܛܘܼܟ ܓܘܼܪܵܐ ܘܡܵܘܕܝܼ ܒܓܢܵܗܘܼܟ ܘܓܠܝܼ ܠܹܗ ܘܥܒ݂ܘܿܕ ܬܵܘܒܵܐ. ܓ̰ܘܼܘܸܒܠܹܗ ܕܸܡܢܵܐ: ܕܲܝܵܢܹ̈ܐ ܟܹܐܢܹ̈ܐ ܠܹܐ ܩܵܛܥܝܼ ܕܝܼܘܵܢ ܒܚܵܒ݂ܬܵܐ ܘܠܹܐ ܐܵܬܝܼ ܒܝܼܘܼܗ̇ ܠܥܵܡܵܠ ܠܵܐ ܕܝܼܠܵܢܵܐܝܼܬ݂ ܐܵܦܠܵܐ ܓܵܘܵܢܵܐܝܼܬ݂. ܕܟܹܐ ܝܵܕܥܝܼ ܕܚܫܵܒ݂ܬܵܐ ܗܹܟ̰ ܠܲܝܬ ܠܵܗ̇ ܚܲܝܠܵܐ ܕܫܪܵܪܵܐ. ܐܸܢ ܒܸܚܫܵܒ݂ܵܐ ܝܬܘܿܢ ܕܐܵܢܵܐ ܡܘܼܩܲܨܸܪ ܝܼܘܸܢ ܒܗ̇ܘ ܡܸܢܕܝܼ ܕܦܠܸܚܠܝܼ: ܐܵܢܵܐ ܓܵܢܝܼ ܒܝܼܫ ܨܦܵܝܝܼ ܟܹܐ ܝܵܕܥܸܢܵܗ̇ ܡܸܢܵܘܟ݂ܘܿܢ ܘܝܼܕܲܥܬܵܐ ܕܝܼܝܼ ܠܓܵܢܝܼ ܫܲܪܝܼܪܬܵܐ ܝܠܵܗ̇ ܘܠܲܝܬ ܒܝܼܘܼܗ̇ ܫܸܟ. ܘܝܼܕܲܥܬܵܐ ܕܝܼܵܘܟ݂ܘܿܢ ܒܘܿܬ ܕܝܼܝܼ ܟ̰ܸܡ ܡܵܪ̈ܲܬ ܫܸܟ ܝܼܠܵܗ̇. ܫܟ݂ܝܼܪܘܼܬܵܐ ܕܦܘܼܠܚܵܢܝܼ ܠܟܸܣܠܵܘܟ݂ܘܿܢ ܐܵܗܵܐ ܝܠܵܗ̇ ܕܒܹܐܡܵܪܵܐ ܝܬܘܿܢ ܕܐܵܢܵܐ ܙܠܝܼܡܵܐ ܝܘܸܢ ܠܐ݇ܚܹܪ̈݇ܢܹܐ: ܒܲܣ ܡܘܼܕܝܼ ܓ̰ܘܼܘܵܒ ܒܸܕ ܗܵܘܹܐ ܠܝܼ ܩܵܬܵܘܟ݂ܘܿܢ ܐܸܢ ܙܵܠܡܸܢ ܠܓܵܢܝܼ ܘܥܵܒ݂ܕܸܢ ܚܵܝܵܢܵܬܘܼܬܵܐ ܥܲܠܘܼܗ̇ ܘܣܲܦܹܢܵܗ̇ ܠܩܸܛܠܵܐ ܘܠܡܵܘܬܵܐ ܕܠܵܐ ܣܵܒܵܒ: ܟܲܕ ܟ̰ܸܡ ܨܦܵܝܝܼ ܒܝܼܕܵܥܵܐ ܝܘܸܢ ܙܲܕܝܼܩܘܼܬܝܼ ܘܙܲܟܵܝܘܼܬܝܼ ܒܘܿܬ ܗ̇ܘ ܡܸܢܕܝܼ ܕܒܸܕܪܵܝܘܼܗܝ ܝܢܵܐ ܒܩܕܵܠܝܼ ܒܢܵܗܵܩܘܼܬܵܐ: ܘܓܵܢܝܼ ܒܝܼܫ ܥܲܙܝܼܙܬܵܐ ܝܠܵܗ̇ ܥܲܠܝܼ ܡܸܢ ܟܠܵܝ ܓܵܢܵܬܹ̈ܐ ܐ݇ܚܹܪ̈݇ܢܹܐ ܘܐܝܼܬ ܠܵܗ̇ ܗܲܩ ܥܲܠܝܼ ܙܵܘܕܵܐ ܡ̣ܢ ܟܠ. ܐܸܢ ܡܲܚܙܹܝܢ ܗ݇ܘܵܐ ܪܸܦܝܘܼܬܵܐ ܒܫܘܼܓ݂ܠܵܐ ܕܚܲܕ ܡܸܢܵܘܟ݂ܘܿܢ ܕܩܘܼܪܒܵܐ ܝܠܹܗ ܐܸܠܝܼ ܝܵܐ ܪܸܚܩܵܐ ܝܠܹܗ ܡܸܢܝܼ ܐܲܝܟ ܕܒܸܛܠܵܒܵܐ ܝܬܘܿܢ ܕܥܵܒ݂ܕܸܢ ܥܲܡ ܓܵܢܝܼ: ܬܵܘܕܝܼܬܝܼ ܠܹܐ ܝܵܗܒ݂ܵܐ ܗ݇ܘܵܐ ܠܝܼ ܐܹܙܸܢ ܨܚܨܝܬܐ ܕܫܘܓ݂ܠܐ ܕܕܡܢܐ ܘܓ̰ܘܘܘܒܘ̈ܗܝ. ܣܛ ܠܡܲܚܙܘܼܝܹܐ ܗܵܕܵܐ ܒܹܐܩܝܼܪܵܬܘܼܬܵܐ ܘܠܹܐ ܠܵܚܡܵܐ ܗ݇ܘܵܐ ܠܢܵܓ̰ܸܒܘܼܬܝܼ ܘܠܹܐ ܡܵܨܹܝܢ ܗ݇ܘܵܐ ܕܗܸܟ̰ ܦܵܠܚܸܢ ܗ݇ܘܵܐ ܗܵܕܟ݂ܵܐ. ܒܲܣ ܓܪܘܿܫ ܐܝܼܕܵܐ ܝܵܐ ܕܲܝܵܢܵܐ ܡ̣ܢ ܐܵܗܵܐ ܡܲܡܠܠܵܐ ܕܐܸܢ ܐܲܝܟ ܢܲܨܝܼܗܲܬ ܝܼܠܹܗ ܩܵܬܝܼ ܒܸܦܠܵܛܵܐ ܝܘܸܬ ܡ̣ܢ ܡܲܛܠܲܒ: ܘܐܸܢ ܐ݇ܢܵܫܹ̈ܐ ܐ݇ܚܹܪ݇ܢܹܐ ܡܘܼܚܠܸܛܘܼܟ ܝܼܢܵܐ ܘܥܒ݂ܝܼܕܘܼܟ ܝܼܢܵܐ ܡܘܼܫܬܲܒܲܗ: ܚܸܠܛܘܼܟ ܪܵܒܵܐ ܚܸܪܒܵܐ ܝܠܹܗ. ܡܣܵܒܵܒ ܕܚܸܠܛܵܐ ܘܩܲܠܒܘܼܬܵܐ ܓܵܪܵܓ ܠܵܐ ܡܲܫܟ̰ܚܝܼ ܒܕܲܝܵܢܹ̈ܐ ܛܵܒܹ̈ܐ ܘܠܵܐ ܒܗܵܟܸܡܹ̈ܐ ܟܹܐܢܹ̈ܐ. ܘܕܸܥ ܕܣܲܟ݂ܠܹ̈ܐ ܘܒܝܼܫܹ̈ܐ ܒܸܕ ܕܵܒ݂ܩܝܼܠܹܗ ܐܵܗܵܐ ܚܲܒܪܘܼܟ ܐܲܝܟ ܩܵܢܘܿܢܵܐ ܩܵܐ ܓܵܢܵܝ ܘܒܸܕ ܡܲܦܠܸܚܝܼ ܠܹܗ. ܡܣܵܒܵܒ ܕܦܘܼܠܚܵܢܹ̈ܐ ܕܕܲܝܵܢܵܐ ܛܘܼܦ̮ܣܵܐ ܝܢܵܐ ܩܵܐ ܐ݇ܢܵܫܹ̈ܐ: ܐܸܢ ܕܘܼܙ ܝܼܢܵܐ ܟܹܐ ܐܵܙܠ݇ܝܼ ܒܝܼܵܝ ܐ݇ܢܵܫܹ̈ܐ ܕܘܼܙ. ܘܐܸܢ ܦܟ̰ܝܼܠܹ̈ܐ ܝܢܵܐ ܟܹܐ ܕܵܒ݂ܩܝܼ ܒܝܼܵܝ ܐ݇ܢܵܫܹ̈ܐ ܒܝܼܫܹ̈ܐ ܘܕܲܓ݂ܵܠܹ̈ܐ ܘܒܹܐ ܙܸܡܲܬ. ܘܐܵܢܵܐ ܒܸܙܕܵܥܵܐ ܝܘܸܢ ܥܲܠܘܼܟ ܝܵܐ ܕܲܝܵܢܵܐ ܡ̣ܢ ܐܵܗܵܐ ܡܲܡܠܠܘܼܟ ܕܠܵܐ ܐܵܬܝܼ ܒܪܹܫܘܼܟ ܩܲܕܹ̈ܐ ܘܡܘܼܨܝܼܒܲܬܹ̈ܐ ܟ̰ܹܡ ܓܘܼܪܹ̈ܐ: ܪܵܒܵܐ ܨܦܵܝܝܼ ܝܠܵܗ̇ ܕܐܲܢ݇ܬ ܩܵܐ ܡܲܠܟܵܐ ܒܓܵܢܹܗ ܘܩܵܐ ܣܲܪ̈ܒܵܙܘܼܗܝ ܘܩܵܐ ܦܲܪ̈ܨܘܿܦܹܐ ܕܝܼܠܵܢܵܝܹ̈ܐ ܘܓܵܘܵܢܵܝܹ̈ܐ ܒܸܥܒ݂ܵܕܵܐ ܝܘܸܬ ܛܵܒ݂ܬܵܐ ܘܒܸܦܠܵܚܵܐ ܝܘܸܬ ܗܲܡܵܫܵܐ ܒܪܸܥܝܵܢܘܼܟ ܘܒܸܫܦܵܪܵܐ ܝܘܸܬ ܒܟܹܐܢܘܼܬܘܼܟ ܘܡܲܪܕܘܼܝܹܐ ܝܘܸܬ ܠܟܠ ܒܕܝܼܘܵܢܘܼܟ ܘܒܨܦܝܘܼܬܘܼܟ ܘܒܡܝܲܬܪܘܼܬܘܼܟ. ܐܸܠܵܐ ܚܸܪܒܵܝܘܼܬܵܐ ܐܵܗܵܐ ܝܠܵܗ̇ ܕܵܐܟ݂ܝܼ ܡܲܢܫܘܼܝܹܐ ܝܘܸܬ ܠܕܲܝܢܵܢܕܵܪ̈ܘܵܬܘܼܟ ܒܫܘܼܓ݂ܠܵܐ ܕܝܼܝܼ. ܝܵܐ ܠܹܐ ܝܘܸܬ ܫܡܝܼܥܵܐ ܡܘܼܕܝܼ ܒܹܐܡܵܪܵܐ ܝܢܵܐ ܡܲܠܦܵܢܹ̈ܐ ܥܲܠ ܗ̇ܘ ܕܥܵܒܹܕ ܐܸܕܥܵܐ ܕܝܼܕܲܥܬܵܐ ܕܚܲܕ ܡܸܢܕܝܼ ܕܠܹܐ ܝܵܕܹܥ ܠܹܗ ܘܹܝܵܗܒܸܠ ܣܵܗܕܘܼܬܵܐ ܥܲܠ ܡܸܢܕܝܼ ܕܠܵܐ ܚܙܹܠܹܗ¿ ܘܠܹܐ ܝܠܵܗ̇ ܠܵܙܹܡ ܕܗܲܡܙܸܡܹܢ ܪܵܒܵܐ ܝܵܐ ܕܲܝܵܢܵܐ ܕܟ̰ܹܡ ܝܵܕܥܸܬ ܠܵܗ̇ ܒܝܼܫܬܵܐ ܕܟܹܐ ܐܵܬܝܵܐ ܡ̣ܢ ܣܵܗܕܘܼܬܵܐ ܕܫܘܼܩܪܵܐ ܒܐܵܗܵܐ ܥܵܠܡܵܐ ܘܒܗ̇ܘ ܕܲܥܬܝܼܕ. ܘܟܲܕ ܫܡܸܥܠܹܗ ܕܲܝܵܢܵܐ ܐܲܢܹܐ ܚܲܒܪܹ̈ܐ ܡ̣ܢ ܦܘܼܡܵܐ ܕܕܸܡܢܵܐ ܩܸܡܠܹܗ ܘܐ݇ܙܸܠܹܗ ܬܘܼܢܝܵܝܠܹܗ ܩܵܐ ܐܲܪܝܵܐ ܐܲܝܟ ܕܝܼܗ݇ܘܵܘ: ܘܬܘܼܚܡܸܢܹܗ ܦܣܘܩܐ. ܓ. ܥܲܠ ܝܵܘܢܵܐ ܨܝܼܪܲܬ ܩܕܵܠܵܐ: ܕܸܡܝܘܼܬܵܐ ܕܐܲܚܘܿܢܘܵܬܹ̈ܐ ܠܸܒܵܝ ܨܸܦܝܵܐ. ܐ݇ܡܸܪܹܗ ܕܸܒܫܵܠܝܼܡ ܡܲܠܟܵܐ ܠܒܲܝܕܵܒ݂ܵܐ ܦܝܼܠܵܣܘܿܦܵܐ: ܫܡܸܥܠܝܼ ܡܲܬܠܵܐ ܕܕܵܘܣܬܹ̈ܐ ܕܵܐܟ݂ܝܼ ܟܹܐ ܦܵܐܹܫ ܠܗ݇ܘܿܢ ܡ̣ܢ ܚܕܵܕܹ̈ܐ ܐ݇ܢܵܫܵܐ ܕܲܓܵܠܵܐ ܘܡܘܼܕܝܼ ܗ݇ܘܹܐ ܠܹܗ ܘܠܲܐܝܟܵܐ ܡܛܹܠܵܗ̇ ܚܲܪܬܹܗ. ܬܲܢܝܼ ܠܝܼ ܐܵܕܝܼܵܐ ܐܸܢ ܐܝܼܬ ܠܘܼܟ ܚܲܕ ܡܲܣܵܠܵܐ ܥܲܠ ܐܲܚܘܿܢܘܵܬܹ̈ܐ ܦܫܝܼܛܹ̈ܐ ܕܵܐܟ݂ܵܐ ܟܹܐ ܫܲܪܹܐ ܚܘܼܝܵܕܵܝ ܘܕܵܐܟ݂ܝܼ ܟܹܐ ܒܵܣܡܝܼ ܒܚܕܵܕܹ̈ܐ¿ ܐ݇ܡܸܪܹܗ ܦܝܼܠܵܣܘܿܦܵܐ: ܕܐ݇ܢܵܫܵܐ ܗܵܘܢܵܢܵܐ ܠܹܐ ܡܲܕܡܹܐ ܟ̰ܘܼ ܡܸܢܕܝܼ ܠܚܲܒ݂ܪܘܼܬܵܐ ܕܐܲܚܘܿܢܘܵܬܹ̈ܐ ܚܘܼܒܵܢܹ̈ܐ. ܒܗ̇ܝ ܕܐܲܚܘܿܢܘܵܬܹ̈ܐ ܗܲܝܸܪ̈ܵܢܹܐ ܝܢܵܐ ܠܛܵܒ݂ܬܵܐ. ܘܐܲܝܟ ܕܲܪܡܵܢܵܐ ܝܢܵܐ ܡܲܒܣܸܡܵܢܵܐ ܕܕܲܪ̈ܕܹܐ. ܘܣܵܒܘܼܬܘܼܬܵܐ ܠܐܵܗܵܐ ܗܹܡܸܙܡܵܢ ܡܵܣܵܠܵܐ ܝܠܵܗ̇ ܕܝܵܘܡܵܐ ܨܝܼܪܲܬ ܩܕܵܠܵܐ ܘܕܥܲܩܘܼܒܪܵܐ ܘܕܓ̰ܲܝܪܵܢ ܘܕܩܲܪܓ݂ܵܐ. ܐ݇ܡܸܪܹܗ ܡܲܠܟܵܐ ܗܲܩܝܼܠܹܗ ܩܵܬܝܼ ܐܵܗܵܐ ܡܵܣܵܠܵܐ. ܐ݇ܡܸܪܹܗ ܒܲܝܕܵܒܵܐ ܟܹܐ ܗܲܩܝܼ ܕܐܝܼܬ ܗ݇ܘܵܐ ܒܐܲܪܥܵܐ ܕܣܵܟܘܿܢܕܵܓܝܼܢ ܩܘܼܪܒܵܐ ܕܕܵܐܗܲܪ ܡܕܝܼܢ݇ܬܵܐ ܚܕܵܐ ܕܘܼܟܵܐ ܕܒܝܼܘܼܗ̇ ܐܝܼܬ ܗ݇ܘܵܐ ܨܲܝܕܵܐ ܦܸܪܝܵܐ. ܘܪܵܒܵܐ ܓܵܗܹ̈ܐ ܟܹܐ ܐܵܙܠ݇ܝܼ ܗ݇ܘܵܘ ܬܲܡ̇ܢ ܐ݇ܢܵܫܹ̈ܐ ܨܲܝܵܕܹ̈ܐ. ܘܐܝܼܬ ܗ݇ܘܵܐ ܒܗ̇ܝ ܕܘܼܟܵܐ ܚܲܕ ܐܝܼܠܵܢܵܐ ܡܵܪܹܐ ܦܵܥܘܵܢܹ̈ܐ ܘܥܲܡܘܼܪܵܐ ܒܛܲܪ̈ܦܹܐ ܘܥܲܠܘܼܗܝ ܐܝܼܬ ܗ݇ܘܵܐ ܩܸܢܵܐ ܕܚܲܕ ܩܲܪܓ݂ܵܐ. ܘܟܲܕ ܒܚܲܕ ܡ̣ܢ ܝܵܘܡܵܢܹ̈ܐ ܓܵܘ ܩܸܢܹܗ ܗ݇ܘܵܐ: ܚܙܹܠܹܗ ܚܲܕ ܨܲܝܵܕܵܐ ܨܵܘܵܢܵܐ ܘܝܲܨܵܪ ܘܥܲܠ ܪܘܼܦ̮ܫܹܗ ܚܲܕ ܓܲܪܕܵܐ ܘܒܐܝܼܕܹܗ ܚܘܼܛܪܵܐ ܘܒܹܐܬܵܝܵܐ ܠܟܸܣ ܐܝܼܠܵܢܵܐ: ܘܙܕܸܥܠܹܗ ܩܲܪܓ݂ܵܐ ܘܐ݇ܡܸܪܹܗ: ܐ݇ܬܹܠܹܗ ܐܵܗܵܐ ܐ݇ܢܵܫܵܐ ܠܐܵܗܵܐ ܕܘܼܟܬܵܐ. ܒܲܣ ܝܵܐ ܥܠ ܝܘܢܐ ܨܝܪܬ ܩܕܠܐ\... ܦܐ ܗ̇ܘ ܝܵܠܵܐ ܘܐ݇ܬܹܠܹܗ ܚܲܕ ܟܲܠܒܵܐ ܘܫܘܼܚܬܸܢܵܝܠܹܗ. ܘܓܘܼܢܓܸܙܠܵܗ̇ ܗ̇ܘ ܒܲܟ݂ܬܵܐ ܡܸܢܵܝ ܘܠܵܐ ܒܥܹܠܵܗ̇ ܕܬܲܪܨܵܐ ܗ݇ܘܵܐ ܡܸܢܵܝ ܡܹܐܟ݂ܘܼܠܬܵܐ ܘܠܘܼܒܠܵܝܠܵܗ̇ ܠܫܘܼܩܵܐ ܘܡܘܼܚܠܸܦܵܝ ܠܵܗ̇ ܪܹܫܵܐ ܒܪܹܫܵܐ ܒܫܸܫܡܹ̈ܐ ܠܵܐ ܩܘܼܠܦܹ̈ܐ ܘܐܵܢܵܐ ܬܵܡܵܐ ܝܘܸܢ ܗ݇ܘܵܐ ܟܸܠܝܵܐ ܒܫܘܼܩܵܐ ܘܐ݇ܡܸܪܹܗ ܚܲܕ ܐ݇ܢܵܫܵܐ: ܐܝܼܬ ܚܲܕ ܣܵܒܵܒ ܕܡܘܼܚܠܸܦܠܵܗ̇ ܐܵܗܵܐ ܒܲܟ݂ܬܵܐ ܫܸܫܡܹ̈ܐ ܩܘܼܠܦܹ̈ܐ ܒܫܸܫܡܹ̈ܐ ܠܵܐ ܩܘܼܠܦܹ̈ܐ. ܘܗܵܕܟ݂ܵܐ ܒܹܐܡܵܪܵܐ ܝܘܸܢ ܐܵܦ ܐܵܢܐ ܥܲܠ ܐܵܗܵܐ ܥܲܩܘܼܒܪܵܐ ܕܡܘܼܕܟܸܪܘܼܟ ܕܐܝܼܬ ܚܲܕ ܣܵܒܵܒ ܠܗ̇ܘ ܡܸܢܕܝܼ ܕܒܸܩܒܵܠܵܐ ܝܘܸܬ ܡܸܢܹܗ ܝܵܥܢܹܐ ܕܠܹܐ ܝܘܸܬ ܒܸܡܨܵܝܵܐ ܒܝܹܗ. ܡܲܝܬܝܼ ܠܹܗ ܚܲܕ ܟܘܼܠܘܼܢܓ ܕܚܵܦܪܸܫܹܗ ܒܸܙܥܹܗ ܘܝܵܕܥܸܢܵܗ̇ ܥܸܠܬܹܗ. ܘܫܩܸܠܹܗ ܥܲܢܘܵܝܵܐ ܡ̣ܢ ܫܒ݂ܵܒ݂ܘܼܗܝ ܚܲܕ ܟܘܼܠܘܼܢܓ ܘܡܘܼܝܬܹܠܹܗ ܩܵܐ ܐܵܪܚܵܐ. ܘܐܵܢܵܐ ܒܗ̇ܝ ܥܕܵܢܵܐ ܓܵܘ ܚܲܕ ܒܸܙܥܵܐ ܐ݇ܚܹܪ݇ܢܵܐ ܝܘܸܢ ܗ݇ܘܵܐ ܘܠܵܐ ܓܵܘ ܒܸܙܥܵܐ ܕܓܵܢܝܼ ܘܒܸܫܡܵܥܵܐ ܝܘܸܢ ܗ݇ܘܵܐ ܠܗܹܡܸܙܡܵܢܵܝ̈. ܘܐܝܼܬ ܗ݇ܘܵܐ ܓܵܘ ܒܸܙܥܝܼ ܚܕܵܐ ܟܝܼܣܬܵܐ ܘܓܵܘܘܼܗ̇ ܙܘܼܙܹ̈ܐ ܠܹܐ ܝܘܸܢ ܒܝܼܕܵܥܵܐ ܡܲܢ ܡܘܼܬܒ݂ܵܝ ܗ݇ܘܵܐ ܬܲܡܵܢ. ܘܚܦܸܪܹܗ ܗ̇ܘ ܐܵܪܚܵܐ ܗܲܠ ܕܡܛܹܠܹܗ ܠܟܸܣ ܐܵܢܝܼ ܙܘܼܙܹ̈ܐ ܘܫܩܝܼܠܵܝܠܹܗ ܘܐ݇ܡܸܪܹܗ ܠܥܲܢܘܵܝܵܐ: ܒܚܲܝܠܵܐ ܕܐܲܢܹܐ ܙܘܼܙܹ̈ܐ ܟܹܐ ܫܵܘܹܪ ܗ݇ܘܵܐ ܠܩܲܠܬܘܼܟ ܗ̇ܘ ܥܲܩܘܼܒܪܵܐ. ܡܣܵܒܵܒ ܕܙܘܼܙܵܐ ܟܹܐ ܝܵܗ݇ܒܸܠ ܚܲܝܠܵܐ ܘܗܵܘܢܵܐ. ܘܒܸܕ ܚܵܙܹܝܬ ܕܡ̣ܢ ܐܵܕܝܼܵܐ ܠܒܵܬ݇ܪܹܗ ܠܹܐ ܡܵܨܹܐ ܕܫܵܘܹܪ ܐܲܝܟ ܕܟܹܐ ܫܵܘܹܪ ܗ݇ܘܵܐ. ܘܟܲܕ ܗܘܹܠܹܗ ܐܝܼܡܵܡܵܐ ܓ̰ܡܸܥܠܘܿܢ ܥܲܩܘܼܒܪܹ̈ܐ ܕܐܝܼܬ ܗ݇ܘܵܘ ܥܲܡܝܼ ܘܐ݇ܡܸܪܘܿܢ: ܗܵܐ ܟܸܦܢܵܐ ܩܵܡ ܥܲܓ̰ܸܙܠܲܢ ܘܐܲܢ݇ܬ ܝܼܘܸܬ ܐܘܼܡܘܼܕܲܢ. ܘܐ݇ܙܸܠܝܼ ܘܥܲܩܘܼܒܪ̈ܝܼ ܥܲܡܝܼ ܠܕܘܼܟܬܵܐ ܕܡܸܢܘܼܗ̇ ܟܹܐ ܩܵܘܪܹܢ ܗ݇ܘܵܐ ܠܣܲܠܬܵܐ ܘܓ̰ܘܼܪܸܒܠܝܼ ܪܵܒܵܐ ܓܵܗܹ̈ܐ ܠܸܫܘܵܪܵܐ ܘܠܵܐ ܡܨܹܠܝܼ ܘܦܸܫܠܵܗ̇ ܚܙܝܼܬܵܐ ܩܵܐ ܥܲܩܘܼܒܪܹ̈ܐ ܒܲܨܘܼܪܘܼܬܵܐ ܕܚܲܝܠܝܼ. ܘܫܡܝܼܥܵܝ ܠܝܼ ܒܹܐܡܵܪܵܐ ܠܚܕܵܪܹ̈ܐ: ܦܪܘܿܩܘܼܢ ܡܸܢܹܗ ܘܥܲܝܢܵܘܟ݂ܘܿܢ ܐ݇ܚܹܪ݇ܢܵܐ ܠܵܐ ܗܵܘܝܵܐ ܬܝܼܟܬܵܐ ܥܲܠܘܼܗܝ ܦܒ ܦܣܘܩܐ. ܓ. ܕܒܸܙܚܙܵܝܘܼܗܝ ܝܘܲܚ ܕܡܸܛܝܵܐ ܝܠܹܗ ܠܗ̇ܘ ܕܵܪܵܓ̰ܵܐ ܕܗ̇ܘ ܣܢܝܼܩܵܐ ܝܠܹܗ ܠܡܬܲܪܣܝܵܢܵܐ. ܘܩܵܡ ܫܵܒ݂ܩܝܼ ܠܝܼ ܘܐ݇ܙܸܠܘܿܢ ܒܵܬ݇ܪ ܕܸܫܡܸܢܝܼ ܘܪܵܒܵܐ ܩܵܡ ܥܲܓ̰ܸܙܝܼܠܝܼ ܘܫܘܼܪܹܠܘܿܢ ܠܸܠܝܵܡܝܼ ܟܸܣ ܣܵܢܝܵܢܝܼ ܘܡܲܣܠܝܼܵܢܝܼ. ܘܐ݇ܡܸܪܝܼ ܟܸܣ ܓܵܢܝܼ: ܡܸܓ̰ܸܕ ܠܲܝܬ ܐܲܚܘܿܢܘܵܬܹ̈ܐ ܘܠܵܐ ܗܲܝܸܪ̈ܵܢܹܐ ܘܠܵܐ ܕܵܘܣܬܹ̈ܐ ܐܸܠܵܐ ܒܙܘܼܙܹ̈ܐ. ܘܚܙܹܠܝܼ ܕܗ̇ܘ ܕܠܲܝܬ ܠܹܗ ܙܘܼܙܹ̈ܐ ܗܸܟ̰ ܠܹܐ ܡܵܛܹܐ ܠܡܲܛܠܲܒܘܼܗܝ ܐܸܠܵܐ ܟܠܵܝ ܦܘܼܠܚܵܢܘܼ̈ܗܝ ܟܹܐ ܦܵܝܫܝܼ ܒܫܵܘܦܵܝ ܒܲܛܝܼܠܹ̈ܐ: ܐܲܝܟ ܡܝܼ̈ܵܐ ܕܟܹܐ ܦܵܝܫܝܼ ܒܪ̈ܵܓ݂ܘܿܠܹܐ ܡ̣ܢ ܡܸܛܪܵܐ ܕܣܸܬܘܵܐ ܕܠܹܐ ܓ̰ܵܪܝܼ ܓܵܘ ܢܲܗܪܵܐ ܘܠܵܐ ܠܕܘܼܟܬܵܐ ܐ݇ܚܹܪ݇ܬܵܐ ܐܸܠܵܐ ܟܹܐ ܫܵܬܝܵܐ ܠܗ݇ܘܿܢ ܕܘܼܟܬܵܝ. ܘܚܙܹܠܝܼ ܕܡܲܢ ܕܠܲܝܬ ܠܹܗ ܐܲܚܘܿܢܘܵܬܹ̈ܐ ܠܲܝܬ ܠܹܗ ܐ݇ܢܵܫܹ̈ܐ. ܘܡܲܢ ܕܠܲܝܬ ܠܹܗ ܙܲܪܥܵܐ ܠܲܝܬ ܠܹܗ ܕܘܼܟ݂ܪܵܢܵܐ. ܘܡܲܢ ܕܠܲܝܬ ܠܹܗ ܙܘܼܙܹ̈ܐ ܠܲܝܬ ܠܹܗ ܗܵܘܢܵܐ ܘܠܵܐ ܚܲܝܹ̈ܐ ܒܐܵܗܵܐ ܥܵܠܡܵܐ ܘܠܵܐ ܒܗ̇ܘ ܕܲܥܬܝܼܕ. ܡܣܵܒܵܒ ܕܐܸܢ ܡܲܣܟܸܢ ܐ݇ܢܵܫܵܐ ܟܹܐ ܪܵܚܩܝܼ ܡܸܢܹܗ ܫܒ݂ܵܒ݂ܘܼ̈ܗܝ ܘܐܲܚܘܿܢܘܵܬܘܼ̈ܗܝ. ܡܸܣܟ݂ܢܵܐ ܕܣܢܝܼܩܵܐ ܝܠܹܗ ܠܡܸܢܕܝܼ ܕܐ݇ܚܹܪ̈݇ܢܹܐ ܟܹܐ ܕܵܡܹܐ ܠܐܝܼܠܵܢܵܐ ܕܩܵܐܹܡ ܒܕܘܼܟܵܐ ܫܘܿܪܵܟܵܬ ܘܐ݇ܟ݂ܝܼܠܵܐ ܝܠܹܗ ܡܸܢ ܟܠ ܓܹܒܵܐ. ܘܚܙܹܠܝܼ ܠܡܸܣܟܹܢܘܼܬܵܐ ܕܥܸܩܪܵܐ ܝܠܵܗ̇ ܕܟܠ ܒܝܼܫܵܬܹ̈ܐ ܘܟܹܐ ܓܵܪܫܵܐ ܥܲܠ ܗ̇ܘ ܕܝܼܠܵܗ̇ ܕܝܼܫܬܘܼܗܝ ܟܠ ܠܵܘܡܵܐ ܘܥܸܩܪܵܐ ܝܠܵܗ̇ ܕܩܲܝܒܲܬ ܘܕܟܘܼܦܘܼܬܵܐ ܘܕܫܲܦܘܼܪܬܵܢܘܼܬܵܐ ܘܕܓܹܢܵܒ݂ܘܼܬܵܐ ܘܫܲܪܟܵܐ. ܘܚܙܸܐ ܠܝܼ ܕܐܸܢ ܡܘܼܣܟܹܢܹܗ ܐ݇ܢܵܫܵܐ ܠܹܐ ܗܲܡ̣ܢ ܐ݇ܚܹܪ݇ܢܵܐ ܥܲܠܘܼܗܝ ܗ̇ܘ ܕܟܹܐ ܗܲܡ̣ܢ ܗ݇ܘܵܐ ܒܝܼܘܼܗܝ. ܘܟܹܐ ܬܲܚܡ̣ܢ ܥܲܠܘܼܗܝ ܚܸܪܒܵܐ ܗ̇ܘ ܕܐܝܼܬ ܗ݇ܘܵܐ ܠܹܗ ܥܲܠܘܼܗܝ ܚܘܼܫܵܒܹ̈ܐ ܛܵܒܹ̈ܐ. ܘܐܸܢ ܚܲܕ ܐ݇ܢܵܫܵܐ ܐ݇ܚܹܪ݇ܢܵܐ ܥܒܸܕܠܹܗ ܓܢܵܗܵܐ: ܗ̇ܘ ܟܹܐ ܗܵܘܹܐ ܡܘܼܩܲܨܸܪ. ܘܠܲܝܬ ܚܲܕ ܡܸܢܕܝܼ ܕܝܼܠܹܗ ܩܘܼܠܵܣܵܐ ܠܕܵܘܠܲܬܡܲܢܕ: ܕܠܹܐ ܝܠܹܗ ܠܵܘܡܵܐ ܠܡܸܣܟܹܢܵܐ. ܐܸܢ ܡܲܪܕܵܐ ܝܠܹܗ ܟܹܐ ܩܵܪܝܼ ܠܹܗ ܐܲܗܡܵܩ. ܘܐܸܢ ܐܝܼܕܹܗ ܦܬܘܼܚܬܵܐ ܝܠܵܗ̇: ܟܹܐ ܩܵܪܝܼ ܠܹܗ ܒܲܪܒܸܙܵܢܵܐ ܘܒܲܕܚܲܪܓ̰. ܘܐܸܢ ܥܠ ܝܘܢܐ ܨܝܪܬ ܩܕܠܐ\... ܦܓ ܫܸܠܝܵܐ ܝܠܹܗ ܟܹܐ ܩܵܪܝܼܠܹܗ ܥܵܓ̰ܸܙ. ܘܐܸܢ ܫܬܝܼܩܵܐ ܝܠܹܗ ܟܹܐ ܩܵܪܝܼܠܹܗ ܒܘܿܪܵܐ. ܡܵܘܬܵܐ ܒܝܼܫ ܨܦܵܝܝܼ ܝܼܠܹܗ ܡ̣ܢ ܣܢܝܼܩܘܼܬܵܐ ܕܡܲܣܢܸܩܵܐ ܠܐ݇ܢܵܫܵܐ ܕܛܵܠܸܒ ܥܘܼܪܒ݂ܵܢܵܐ. ܘܒܝܼܫ ܙܵܘܕܵܐ ܡ̣ܢ ܒܲܚܝܼܠܹ̈ܐ ܘܛܲܡܲܥܟܵܪܹ̈ܐ. ܒܝܼܫ ܨܦܵܝܝܼ ܝܠܵܗ̇ ܕܐ݇ܢܵܫܵܐ ܦܲܫܸܛ ܐܝܼܕܹܗ ܒܦܘܼܡܵܐ ܕܚܘܼܘܹܐ ܘܦܲܠܸܛ ܡܸܢܹܗ ܣܲܡܵܐ ܘܫܵܬܹܐ ܠܹܗ ܡ̣ܢ ܕܛܵܠܸܒ ܥܘܼܪܒܵܢܵܐ ܡ̣ܢ ܐ݇ܢܵܫܵܐ ܛܲܡܲܥܟܵܪ ܘܒܲܚܝܼܠܵܐ. ܘܚܙܹܠܝܼ ܟܲܕ ܫܩܸܠܹܗ ܗ̇ܘ ܐܵܪܚܵܐ ܠܙܘܼܙܹ̈ܐ ܘܦܘܼܠܓ݂ܵܝ ܠܹܗ ܥܲܡ ܥܲܢܘܵܝܵܐ ܡܘܼܬܸܒ݂ܠܹܗ ܐܵܗܵܐ ܣܵܗܡܹܗ ܓܵܘ ܚܲܕ ܩܸܛܪܵܐ ܬܚܘܿܬ ܪܹܫܹܗ. ܟܲܕ ܗܘܹܠܹܗ ܠܲܝܠܹܐ ܒܥܹܠܝܼ ܕܓܵܢܒܸܢ ܗ݇ܘܵܐ ܚܲܕ ܣܵܗܡܵܐ ܡܸܢܵܝ ܘܡܲܕܸܪܸܢܘܿܢ ܠܒܸܙܥܝܼ: ܘܚܫܸܒ݂ܠܝܼ ܕܒܗܵܕܟ݂ܵܐ ܒܸܕ ܙܵܐܹܕ ܚܲܝܠܝܼ ܘܒܸܕ ܕܵܝܪܝܼ ܠܟܸܣܠܝܼ ܚܲܕܟܡܵܐ ܡܸܢ ܕܵܘ̈ܣܬܝܼ. ܘܐ݇ܙܸܠܝܼ ܠܵܟܸܣ ܥܲܢܘܵܝܵܐ ܟܲܕ ܕܡܝܼܟ݂ܵܐ ܗܲܠ ܕܡܛܸܐ ܠܝܼ ܠܟܸܣ ܪܹܫܹܗ: ܘܚܙܸܐ ܠܝܼ ܕܐܵܪܚܵܐ ܪܥܝܼܫܵܐ ܗ݇ܘܵܐ ܘܐܝܼܬ ܗ݇ܘܵܐ ܚܲܕ ܩܲܝܣܵܐ ܒܐܝܼܕܹܗ ܘܩܵܡ ܡܵܚܹܐ ܠܝܼ ܩܘܼܝܵܐ ܥܲܠ ܪܹܫܝܼ ܘܪܗܸܛܠܝܼ ܠܒܸܙܥܝܼ. ܘܟܲܕ ܟ݂ܲܕܟ̰ܵܐ ܡܘܼܢܝܸܚܠܝܼ ܠܵܐ ܫܒ݂ܝܼܩܸܢܵܗ̇ ܪܵܗܵܬ ܛܲܡܲܥܟܵܪܘܼܬܵܐ ܘܡܸܕܪܹܐ ܐ݇ܙܸܠܝܼ ܗܲܪ ܒܗ̇ܘ ܚܝܼܵܠ ܩܲܕܡܵܝܵܐ: ܐܝܼܢܵܐ ܐܵܪܚܵܐ ܡܲܨܝܘܼܕܝܼ ܗ݇ܘܵܐ ܘܩܵܡ ܡܵܚܹܐ ܠܝܼ ܒܩܲܝܣܵܐ ܗܵܕܟ݂ܵܐ ܕܓ̰ܪܹܐ ܠܹܗ ܕܸܡܵܐ ܡܸܢܝܼ ܘܕܸܪܝܼ ܠܒܸܸܥܝܼ ܓܵܗ ܒܸܚܕܵܪܵܐ ܥܲܠ ܟܹܪ݇ܣܝܼ ܘܓܵܗ ܥܲܠ ܚܵܨܝܼ ܘܢܦܸܠܝܼ ܘܫܢܹܠܝܼ. ܘܡܘܼܫܟ̰ܸܚܠܝܼ ܚܲܕ ܕܲܪܕ ܕܡܘܼܣܢܹܠܹܗ ܒܥܲܝ̈ܢܝܼ ܠܙܘܼܙܹ̈ܐ ܚܲܕ ܗܵܕܟ݂ܵܐ ܕܟܲܕ ܫܵܡܥܸܢ ܗ݇ܘܵܐ ܫܸܡܵܝ ܟܹܐ ܕܵܒ݂ܩܵܐ ܗ݇ܘܵܐ ܠܝܼ ܙܕܘܼܥܬܵܐ ܘܪܲܬܪܲܬܬܵܐ: ܗܵܝܥܵܗ ܬܘܼܚܡܸܢܝܼ ܘܚܙܹܠܝܼ ܕܛܲܡܲܥܟܵܪܘܼܬܵܐ ܘܩܡܝܼܢܘܼܬܵܐ ܟܹܐ ܝܵܗܒ݂ܝܼ ܚܲܫܹ̈ܐ ܘܕܲܪ̈ܕܹܐ ܩܵܐ ܡܵܪܵܝ ܒܐܵܗܵܐ ܕܘܼܢܝܹܐ: ܘܕܡܲܚܸܒܵܢܵܐ ܕܡܵܐܠ ܕܕܘܼܢܝܹܐ ܙܵܘܕܵܐ ܡ̣ܢ ܠܵܙܹܡ: ܗܲܡܵܫܵܐ ܓܵܘ ܙܲܗܡܲܬ ܝܼܠܹܗ ܘܓܵܘ ܕܲܪ̈ܕܹܐ ܘܒܚܲܫܹ̈ܐ ܘܒܫܲܩܝܼܘܼܬܵܐ: ܘܚܙܹܠܝܼ ܘܓܪܵܫܬܵܐ ܕܙܲܗܡܲܬܹ̈ܐ ܘܓ̰ܘܼܢܓ̰ܵܪܹ̈ܐ ܒܣܵܦܵܪܹ̈ܐ ܝܵܪ̈ܝܼܟܹܐ ܒܘܿܬ ܩܵܙܲܠܓ̰ ܙܲܒ݂ܢܵܢܵܝܵܐ ܒܝܼܫ̃ ܨܦܵܝܝܼ ܝܠܵܗ̇ ܡ̣ܢ ܦܫܵܛܬܵܐ ܕܐܝܼܕܵܐ ܠܸܛܠܵܒܵܐ ܥܘܼܪܒ݂ܵܢܵܐ ܦܕ ܦܣܘܩܐ. ܓ. ܡ̣ܢ ܚܲܕ ܐ݇ܢܵܫܵܐ ܐܵܦܸܢ ܡܵܪܹܐ ܣܵܚܵܘܵܬ. ܘܠܵܐ ܚܙܹܠܝܼ ܡܸܢܕܝܼ ܐ݇ܚܹܪ݇ܢܵܐ ܡܲܩܒܘܼܠ ܐܲܝܟ ܩܢܝܼܥܘܼܬܵܐ ܘܩܘܼܒܸܠܝܼ ܕܗܵܘܹܝܢ ܩܢܝܼܬܵܐ ܘܗܵܘܹܝܢ ܪܵܙܝܼ ܒܚܲܕܟ̰ܵܐ ܘܫܘܼܢܹܠܝܼ ܡ̣ܢ ܒܲܝܬܵܐ ܕܗ̇ܘ ܥܲܢܘܵܝܵܐ ܠܒܲܪܝܼܵܐ. ܘܐܝܼܬ ܗ݇ܘܵܐ ܠܝܼ ܚܕܵܐ ܝܵܘܢܵܐ ܪܵܚܸܡܬܵܐ: ܘܕܵܘܣܬܘܼܬܵܗܚ ܡܘܼܬ݇ܝܹܠܵܗ̇ ܩܵܬܝܼ ܕܵܘܣܬܘܼܬܵܐ ܕܩܲܪܓ݂ܵܐ: ܘܩܲܪܓ݂ܵܐ ܡܘܼܕܸܥܠܹܗ ܩܵܬܝܼ ܚܘܼܒܵܐ ܕܒܹܝܠܘܼܟ ܘܒܹܝܠܹܗ. ܘܐ݇ܡܸܪܹܗ ܩܵܬܝܼ ܕܫܲܗܘܘܼܬܹܐ ܝܠܹܗ ܕܐܵܬܲܚ ܠܟܸܣܠܘܼܟ: ܘܒܣܸܡܠܵܗ̇ ܠܝܼ ܕܐܵܬܹܝܢ ܥܲܡܘܼܗܝ ܠܟܸܣܠܘܼܟ. ܘܓܘܼܢܓܸܙܠܝܼ ܡ̣ܢ ܠܚܘܿܕܵܝܘܼܬܵܐ. ܡܣܵܒܵܒ ܕܠܲܝܬ ܒܫܵܠܡܵܐ ܚܲܕܘܼܬܵܐ ܕܕܵܡܝܵܐ ܠܚܲܒ݂ܪܘܼܬܵܐ ܕܐܲܚܘܿܢܘܵܬܹ̈ܐ: ܘܠܲܝܬ ܒܝܹܗ ܚܸܫܵܐ ܕܕܵܡܹܐ ܠܪܸܚܩܵܝܘܼܬܵܐ ܕܡܸܢܵܝ. ܘܓ̰ܘܼܪܸܒܠܝܼ ܘܝܠܸܦܠܝܼ ܕܠܹܐ ܝܠܵܗ̇ ܘܵܓ̰ܹܒ ܠܗܵܘܢܵܢܵܐ ܕܒܵܥܹܐ ܙܵܘܕܵܐ ܡ̣ܢ ܠܵܙܹܡ ܘܒܲܣܹܗ ܕܡܲܪܚܸܩ ܣܢܝܼܩܘܼܬܵܐ ܡ̣ܢ ܓܵܢܹܗ: ܝܵܥܢܹܐ ܐ݇ܟ݂ܵܠܬܵܐ ܘܫܬܵܝܬܵܐ ܥܲܡ ܚܘܼܠܡܵܢܵܐ ܕܦܲܓ݂ܪܵܐ ܘܢܝܼܚܘܼܬܵܐ ܕܠܸܒܵܐ. ܘܐܸܢ ܟܠܵܗ̇ ܕܘܼܢܝܹܐ ܦܵܝܫܵܐ ܝܗܝܼܒ݂ܬܵܐ ܩܵܐ ܐ݇ܢܵܫܵܐ ܠܹܐ ܡܲܦܠܸܚ ܡܸܢܵܗ̇ ܐܸܠܵܐ ܟܡܵܐ ܕܛܵܠܒܵܐ ܣܢܝܼܩܘܼܬܹܗ ܘܡܨܵܝܵܬܹܗ. ܘܐ݇ܬܹܠܝܼ ܠܟܸܣܠܘܼܟ ܥܲܡ ܩܲܪܓ݂ܵܐ ܒܐܵܗܵܐ ܪܸܥܝܵܢܵܐ ܕܗܵܘܹܝܢ ܐܲܚܘܿܢܵܐ ܥܲܡܘܼܟ ܘܗܵܕܟ݂ܵܐ ܚܵܫܒܸܬ ܠܝܼ. ܘܟܲܕ ܦܪܸܩܠܹܗ ܥܲܩܘܼܒܪܵܐ ܡ̣ܢ ܗܲܡܙܲܡܬܵܐ: ܡܘܼܕܸܪܹܗ ܓ̰ܘܼܘܵܒ ܩܪܵܝܵܐ ܒܗܹܡܸܙܡܵܢ ܡܲܟܝܼܟ݂ܬܵܐ ܘܒܲܣܝܼܡܬܵܐ ܘܐ݇ܡܸܪܹܗ: ܫܡܸܥܠܝܼ ܡܲܡܠܠܘܼܟ ܘܟܡܵܐ ܨܦܵܝܝܼ ܝܠܹܗ ܘܟܡܵܐ ܒܲܣܝܼܡܵܐ ܡܸܢܕܝܼ ܕܐ݇ܡܸܪܘܼܟ. ܐܸܠܵܐ ܩܵܡ ܚܵܙܹܢܘܼܟ ܕܬܲܢܘܼܝܹܐ ܝܘܸܬ ܗܲܩܝܲܬܹ̈ܐ ܕܗܵܠܵܐ ܠܒܵܠܘܼܟ ܝܼܢܵܐ: ܐܝܼܢܵܐ: ܕܸܥ ܕܗܹܡܸܙܡܵܢ ܫܲܦܝܼܪܬܵܐ ܠܹܐ ܟܵܡܠܵܐ ܐܸܠܵܐ ܒܦܘܼܠܚܵܢܵܐ ܫܲܦܝܼܪܵܐ. ܘܟܪܝܼܗܵܐ ܕܟܹܐ ܝܵܕܹܥ ܠܹܗ ܕܲܪܡܵܢܹܗ ܐܸܢ ܠܵܐ ܡܲܦܠܸܚܠܹܗ: ܝܼܪܸܥܬܹܗ ܠܗ̇ܘ ܕܲܪܡܵܢܵܐ ܠܹܐ ܡܲܗܢܝܼܵܐ ܠܹܗ ܘܠܹܐ ܘܡܲܫܟ̰ܹܚ ܢܝܵܚܵܐ ܘܗܲܝܲܪܬܵܐ ܒܡܲܪܥܹܗ. ܒܲܣ ܬܲܡܸܡ ܚܝܼܵܠܘܼܟ ܒܥܵܡܵܠ: ܘܠܵܐ ܦܵܫܡܸܬ ܥܲܠ ܒܲܨܘܼܪܘܼܬܵܐ ܕܙܘܼܙܹ̈ܐ ܡܣܵܒܵܒ ܕܐ݇ܢܵܫܵܐ ܢܵܓ̰ܝܼܒ ܥܠ ܝܘܢܐ ܨܝܪܬ ܩܕܠܐ\... ܦܗ ܟܹܐ ܦܵܐܹܫ ܡܝܘܼܩܪܵܐ ܐܵܦܸܢ ܠܲܝܬ ܠܹܗ ܙܘܼܙܹ̈ܐ. ܐܲܝܟ ܐܲܪܝܵܐ ܕܝܼܠܹܗ ܨܵܘܵܢܵܐ ܘܡܲܙܕܸܥܵܢܵܐ ܐܵܦܸܢ ܗܵܘܹܐ ܕܡܝܼܟ݂ܵܐ. ܘܕܵܘܠܲܬܡܲܢܕ ܕܠܹܐ ܝܠܵܗ̇ ܐܝܼܕܹܗ ܦܬܘܼܚܬܵܐ ܡܘܼܣܠܝܼܵܐ ܝܠܹܗ ܐܵܦܸܢ ܡܵܪܹܐ ܕܵܘܸܠܬܵܐ ܝܠܹܗ. ܐܲܝܟ ܟܲܠܒܵܐ ܕܠܹܐ ܦܵܐܹܫ ܚܫܝܼܒ݂ܵܐ ܐܵܦܸܢ ܗܵܘܹܐ ܠܹܗ ܬܸܠܝܵܐ ܒܩܕܵܠܹܗ ܓܲܪܕܲܢܒܵܓ݂ ܘܒܐܲܩܠܵܬܘܼ̈ܗܝ ܚܲܠܚܵܠܹ̈ܐ ܕܕܲܗܒ݂ܵܐ. ܒܲܣ ܠܵܐ ܡܲܒܝܸܢܵܐ ܚܸܫܵܢܬܵܐ ܩܵܬܘܼܟ ܩܲܪܝܼܒܘܼܬܘܼܟ: ܡܣܵܒܵܒ ܕܠܲܝܬ ܩܲܪܝܼܒܘܼܬܵܐ ܩܵܐ ܚܲܟܝܼܡܵܐ. ܐܲܝܟ ܐܲܪܝܵܐ ܕܠܟܠ ܕܘܼܟܵܐ ܕܐܵܙܹܠ ܚܲܝܠܘܼܗܝ ܥܲܡܘܼܗܝ ܝܠܹܗ. ܒܘܿܬ ܕܐܵܗܵܐ ܟܠܝܼ ܥܲܠ ܩܵܘܠܘܼܟ ܘܐܸܢ ܗܵܕܟ݂ܵܐ ܬܲܓܒܸܪܹܬܵܗܚ ܓܵܢܘܼܟ ܛܵܒ݂ܬܵܐ ܒܓܵܢܘܼܗ̇ ܒܸܕ ܐܵܬܝܵܐ ܒܵܬ݇ܪܘܼܟ. ܐܲܝܟ ܡܝܼ̈ܵܐ ܕܟܝܵܢܵܐܝܼܬ݂ ܟܹܐ ܡܲܫܟ̰ܚܝܼ ܠܵܗ̇ ܐܘܼܪܚܵܝ ܘܟܹܐ ܓ̰ܵܪܝܼ ܒܝܼܘܼܗ̇. ܒܗ̇ܝ ܕܡܝܲܬܪܘܼܬܵܐ ܦܝܼܫܬܵܐ ܝܠܵܗ̇ ܝܗܝܼܒ݂ܬܵܐ ܩܵܐ ܟܲܫܝܼܪܵܐ ܘܩܵܐ ܙܪܝܼܙܵܐ ܘܡܲܚܸܒܵܢܵܐ ܕܦܘܼܠܚܵܢܵܐ ܘܠܹܐ ܬܵܒܥܵܐ ܠܬܲܢܒܵܠ ܘܠܪܸܦܝܵܐ. ܘܐ݇ܡܝܼܪܬܵܐ ܝܠܵܗ̇ ܥܲܠ ܡܸܢܕܝܵܢܹ̈ܐ ܕܠܹܐ ܝܢܵܐ ܡܩܵܘܝܵܢܹ̈ܐ ܘܦܵܝܫܵܢܹ̈ܐ ܐܲܢܹܐ ܝܢܵܐ. ܛܠܵܢܝܼܬܵܐ ܕܥܲܝܒ݂ܵܐ ܒܩܲܛܵܐ: ܘܕܵܘܣܬܘܼܬܵܐ ܕܒܝܼܫܹ̈ܐ: ܘܒܸܢܝܵܢܵܐ: ܕܠܲܝܬ ܝܠܹܗ ܒܸܢܵܘܪܵܐ: ܘܕܵܘܸܠܬܵܐ ܓܘܼܪܬܵܐ. ܘܚܲܟܝܼܡܵܐ ܠܹܐ ܥܵܒܹܕ ܚܸܫܵܐ ܒܡܸܣܟܹܢܘܼܬܵܐ ܡܣܵܒܵܫ ܕܕܵܘܸܠܬܵܐ ܕܚܲܟܝܼܡܵܐ ܗܵܘܢܹܗ ܝܠܹܗ ܘܦܘܼܠܚܵܢܹ̈ܐ ܛܵܒܹ̈ܐ ܕܐܝܼܬ ܠܹܗ. ܘܚܵܛܸܪܓ̰ܲܡܥ ܝܼܠܹܗ ܕܠܹܐ ܦܵܐܹܫ ܣܠܝܼܒܵܐ ܡܸܢܕܝܼ ܕܦܵܠܸܚ ܠܹܗ ܘܠܹܐ ܦܵܐܹܫ ܡܘܼܩܲܨܸܪ ܒܗ̇ܘ ܡܸܢܕܝܼ ܕܠܵܐ ܦܵܠܹܚ ܠܹܗ: ܘܕܲܝܢܘܼܗܝ ܝܠܹܗ ܕܬܲܚܡ̣ܢ ܥܲܠ ܚܲܪܬܹܗ. ܡܣܵܒܵܒ ܕܡܵܘܬܵܐ ܟܹܐ ܐܵܬܹܐ ܡܸܢܫܸܠܬܵܢܹܐ ܘܠܲܝܬ ܠܹܗ ܥܕܵܢܵܐ ܡܘܼܥܲܝܲܢ. ܘܐܲܢ݇ܬ ܠܹܐ ܝܘܸܬ ܣܢܝܼܩܵܐ ܥܲܠ ܢܲܨܝܼܗܲܬܝܼ ܒܗ̇ܝ ܕܐܝܼܬ ܠܘܼܟ ܝܘܼܠܦܵܢܵܐ. ܐܸܠܵܐ ܒܐܲܢܹܐ ܗܹܡܸܙܡܵܢܹ̈ܐ ܒܥܸܐ ܠܝܼ ܐܲܚܟ̰ܝܼ ܕܦܵܪܥܸܢ ܠܘܵܓ̰ܹܒܘܼܬܵܐ ܕܐܝܼܬܠܘܼܟ ܠܟܸܣܠܲܢ ܒܗ̇ܝ ܕܐܲܚܘܿܢܲܢ ܝܼܘܸܬ. ܘܟܠ ܙܘܼܗܵܪܹ̈ܐ ܕܐܝܼܬ ܠܲܢ ܠܵܙܹܡ ܗܵܘܝܼ ܦܪ̈ܝܼܣܹܐ ܩܵܕ݇ܡܘܼܟ. ܘܟܲܕ ܫܡܸܥܠܹܗ ܩܲܪܓ݂ܵܐ ܗܹܡܸܙܡܵܢܹ̈ܐ ܕܩܪܵܝܵܐ ܕܠܟܸܣ ܥܲܩܘܼܒܪܵܐ ܘܚܘܼܒܹܗ ܕܠܟܸܣܠܹܗ ܪܵܒܵܐ ܚܕܹܠܹܗ ܒܐܵܗܵܐ ܘܐ݇ܡܸܪܹܗ: ܦܘ ܦܣܘܩܐ. ܓ. ܩܵܡ ܡܲܚܕܸܬܝܼ ܘܩܵܡ ܡܲܒܣܸܡܸܬܝܼ ܘܐܝܼܬ ܠܘܼܟ ܗܲܩ ܕܡܲܚܕܸܡ ܠܓܵܢܘܼܟ ܐܲܝܟ ܕܩܵܡ ܡܲܚܕܸܬܝܼ. ܘܒܐܵܗܵܐ ܕܘܼܢܝܹܐ ܟܹܐ ܥܵܒܹܕ ܟܵܝܦ ܙܵܘܕܵܐ ܡ̣ܢ ܟܠ ܗ̇ܘ ܕܐܘܿܓ̰ܵܓ݂ܘܼܗܝ ܪܵܒܵܐ ܝܠܵܗ̇ ܒܚܸܙܡܵܢܹ̈ܐ ܘܒܕܵܘܣܬܹ̈ܐ ܟܫܝܼܛܹ̈ܐ ܘܚܲܕ ܟܡܵܐ ܡܸܢܵܝ ܠܟܸܣܠܹܗ ܝܢܵܐ ܘܗ̇ܘ ܣܵܒܵܒ ܝܼܠܹܗ ܕܚܲܕܘܼܬܵܐ ܩܵܬܵܝ ܘܗܵܕܟ݂ܵܐ ܐܵܦ ܐܵܢܝܼ ܩܵܬܹܗ. ܘܗܵܘܹܐ ܐܲܝܟ ܩܵܪܘܘܿܠ ܠܦܘܼܠܚܵܢܵܝ̈ ܘܠܣܘܼܢܩܵܢܵܝ̈. ܡܣܵܒܵܒ ܕܐܸܢ ܣܢܸܩܠܹܗ ܚܲܕ ܐ݇ܢܵܫܵܐ ܢܵܓ̰ܹܒ ܠܹܐ ܕܵܒܹܩ ܒܐܝܼܕܹܗ ܐܸܠܵܐ ܚܲܕ ܐ݇ܢܵܫܵܐ ܢܵܓ̰ܹܒ. ܐܲܝܟ ܦܝܼܠܵܐ ܐܝܼܡܲܢ ܕܛܵܡܹܪ ܓܵܘ ܛܝܼܢܵܐ ܠܹܐ ܦܲܠܛܝܼ ܠܹܗ ܐܸܠܵܐ ܦܝܼ̈ܠܹܐ. ܘܟܲܕ ܩܲܪܓ݂ܵܐ ܗܲܡܙܘܼܡܹܐ ܗ݇ܘܵܐ ܡܛܹܠܹܗ ܠܟܸܣܠܵܝ ܚܲܕ ܛܲܒ݂ܝܵܐ ܒܸܪܗܵܛܵܐ. ܘܙܕܸܥܠܹܗ ܡܸܢܹܗ ܩܪܵܝܵܐ ܘܪܘܼܦܝܵܐ ܠܹܗ ܓܵܢܘܼܗܝ ܓܵܘܡܝܼ̈ܵܐ. ܘܥܲܩܘܼܒܪܵܐ ܥܒܸܪܹܗ ܓܵܘ ܒܸܙܥܹܗ ܘܩܲܪܓ݂ܵܐ ܦܪܸܚܠܹܗ ܘܝܬܸܒ݂ܠܹܗ ܥܲܠ ܐܝܼܠܵܢܵܐ: ܘܒܵܬ݇ܪ ܗܵܕܵܐ ܪܸܡܠܹܗ ܩܲܪܓ݂ܵܐ ܒܗܵܘܵܐ ܕܚܵܙܹܐ ܐܸܢ ܐܝܼܬ ܐܵܬܝܵܢܵܐ ܒܵܬ݇ܪ ܛܲܒ݂ܝܵܐ ܘܓܘܼܫܸܩܠܹܗ ܘܠܵܐ ܚܙܸܐ ܠܹܗ ܚܲܕ ܡܸܢܕܝܼ. ܘܩܪܹܠܹܗ ܠܥܲܩܘܼܒܪܵܐ ܘܠܩܪܵܝܵܐ ܘܦܠܸܛܠܘܿܢ ܘܐ݇ܡܸܪܹܗ ܩܪܵܝܵܐ ܩܵܐ ܛܲܒ݂ܝܵܐ ܟܲܕ ܩܵܡ ܚܵܙܹܐ ܠܹܗ ܕܓܲܫܘܼܩܹܐ ܗ݇ܘܵܐ ܒܡܝܼ̈ܵܐ. ܫܬܝܼ ܐܸܢ ܨܲܗܝܵܐ ܝܘܸܬ ܘܠܵܐ ܙܵܕܥܹܬ ܡܣܵܒܵܒ ܕܠܲܝܬ ܙܕܘܼܥܬܵܐ ܥܲܠܘܼܟ. ܘܩܘܼܪܒܸܢܹܗ ܘܫܬܹܐ ܠܹܗ ܗ̇ܘ ܛܲܒ݂ܝܵܐ ܘܩܵܡ ܩܲܒܸܠܹܗ ܩܪܵܝܵܐ ܘܕܪܹܠܹܗ ܫܠܵܡܵܐ ܥܲܠܘܼܗܝ ܘܐ݇ܡܸܪܹܗ ܩܵܬܘܼܗܝ: ܡܐܲܝܟܵܐ ܝܘܸܬ ܒܹܐܬܵܝܵܐ¿ ܐ݇ܡܸܪܹܗ ܒܸܚܕܵܪܵܐ ܝܘܸܢ ܗ݇ܘܵܐ ܒܐܲܢܹܐ ܒܲܪ̈ܝܹܐ ܘܪܵܒܵܐ ܪ̈ܵܟܵܒܹܐ ܢܦܸܠܘܿܢ ܒܵܬ݇ܪܝܼ ܡ̣ܢ ܕܘܼܟܵܐ ܠܕܘܼܟܵܐ. ܘܐܸܕܝܘܿܡ ܚܙܹܠܝܼ ܚܕܵܐ ܩܵܪܵܢܬܘܼ ܘܙܕܸܥܠܝܼ ܕܒܲܠܟܹܐ ܨܲܝܵܕܵܐ ܝܠܹܗ. ܐ݇ܡܸܪܹܗ ܩܵܬܘܼܗܝ ܠܵܐ ܙܵܕܥܸܬ ܡܣܵܒܵܒ ܕܗܸܟ̰ ܠܹܐ ܝܘܲܚ ܚܸܙܝܹ̈ܐ ܠܲܟ݂ܵܐ ܨܵܝܵܕܹ̈ܐ. ܘܐܲܚܢܲܢ ܒܸܕ ܡܲܚܸܒܲܚ ܠܘܼܟ. ܘܒܸܕ ܝܵܗܒܲܚܠܘܼܟ ܕܘܼܟܬܵܐ: ܘܡܝܼ̈ܵܐ ܘܡܲܪܸܥܝܼܵܐ ܠܲܟ݂ܵܐ ܦܸܪ̈ܝܹܐ ܝܢܵܐ. ܗܘܝܼ ܪܵܙܝܼ ܒܚܲܒ݂ܪܘܼܬܲܢ. ܘܟܠܹܠܹܗ ܠܟܸܣܠܵܝ ܛܲܒ݂ܝܵܐ. ܘܐܝܼܬ ܗ݇ܘܵܘ ܥܠ ܝܘܢܐ ܨܝܪܬ ܩܕܠܐ\... ܦܙ ܠܗ݇ܘܿܢ ܚܕܵܐ ܟ̰ܲܪܕܵܩ ܕܟܹܐ ܓ̰ܵܡܥܝܼ ܗ݇ܘܵܘ ܬܚܘܿܬܘܼܗ̇ ܘܟܹܐ ܗܲܩܝܼ ܗ݇ܘܵܘ ܩܵܐ ܚܕܵܕܹ̈ܐ ܡܵܣܵܠܹ̈ܐ ܘܚܲܒܪܹ̈ܐ. ܘܟܲܕ ܩܲܪܓ݂ܵܐ ܘܥܲܩܘܼܒܪܵܐ ܘܩܪܵܝܵܐ ܓ̰ܡܝܼܥܹ̈ܐ ܗ݇ܘܵܘ ܚܲܕ ܝܵܘܡܵܐ ܓܵܘ ܟ̰ܲܪܕܵܩ ܪܚܸܩܠܹܗ ܡܸܢܵܝ ܛܲܒ݂ܝܵܐ: ܘܪܵܒܵܐ ܣܒܸܪܘܿ. ܥܲܠܘܼܗܝ ܘܠܵܐ ܐ݇ܬܹܠܹܗ. ܘܟܲܕ ܥܘܼܪܩܸܠܹܗ ܙܕܸܥܠܘܿܢ ܕܠܵܐ ܗܵܘܹܐ ܓܕܝܼܫܵܐ ܥܲܠܘܼܗܝ ܚܲܕ ܓܸܕܫܵܐ: ܘܐ݇ܡܸܪܘܿܢ ܥܲܩܘܼܒܪܵܐ ܘܩܪܵܝܵܐ ܩܵܐ ܩܲܪܓ݂ܵܐ: ܚܙܝܼ ܕܠܵܐ ܗܵܘܹܐ ܬܦܝܼܩܵܐ ܒܝܹܗ ܚܲܕ ܡܸܢܕܝܼ. ܘܪܸܡܠܹܗ ܩܲܪܓ݂ܵܐ ܓܵܘ ܗܵܘܵܐ ܘܚܙܹܠܹܗ ܠܛܲܒ݂ܝܵܐ ܟܘܼܬܠܸܢܵܐ ܒܢܸܫܒܹ̈ܐ ܘܨܠܹܠܹܗ ܐܲܝܟ ܒܸܪܩܵܐ ܘܡܘܼܕܸܥܠܹܗ ܩܵܬܵܝ ܠܓܸܕܫܵܐ. ܘܐ݇ܡܸܪܘܿܢ ܩܪܵܝܵܐ ܘܩܲܪܓ݂ܵܐ ܩܵܐ ܥܲܩܘܼܒܪܵܐ: ܟ̰ܵܪܵܐ ܕܐܵܗܵܐ ܠܟܸܣܠܘܼܟ ܝܼܠܹܗ ܡܣܵܒܵܒ ܕܠܲܝܬ ܚܲܕ ܐ݇ܚܹܪ݇ܢܵܐ ܕܡܵܨܹܐ ܕܦܲܪܸܩ ܠܹܗ ܫܒ݂ܘܼܩ ܡܸܢܘܼܟ. ܒܲܣ ܙܸܠ ܓ̰ܲܠܕܹܐ ܠܗܲܝܲܪܬܹܗ ܕܐܲܚܘܿܢܘܼܟ. ܘܪܗܸܛܠܹܗ ܥܲܩܘܼܒܪܵܐ ܘܡܛܹܠܹܗ ܠܟܸܣ ܛܲܒ݂ܝܵܐ ܘܐ݇ܡܸܪܹܗ ܩܵܬܘܼܗܝ: ܕܐܲܝܟ ܢܦܸܠܘܼܟ ܒܐܵܗܵܐ ܩܲܕܵܐ ܟܲܕ ܐܝܼܬ ܠܘܼܟ ܚܕܵܐ ܗܘܼܫܝܵܪܘܼܬܵܐ ܟܝܵܢܵܝܬܵܐ¿ ܐ݇ܡܸܪܹܗ ܛܲܒ݂ܝܵܐ ܩܵܡܘܼ ܗܘܼܫܝܵܪܘܼܬܵܐ ܟܹܐ ܡܵܨܝܵܐ ܕܓ݂ܵܠܒܵܐ ܠܩܸܣܡܲܬ¿ ܘܟܲܕ ܐܵܢܝܼ ܗܲܡܙܘܼܡܹܐ ܗ݇ܘܵܐ ܡܛܹܠܹܗ ܠܟܸܣܠܵܝ ܩܪܵܝܵܐ: ܘܐܡܸܪܹܗ ܩܵܬܘܼܗܝ ܛܲܒ݂ܝܵܐ ܠܵܐ ܥܒܸܕܠܘܼܟ ܨܦܵܵܝܝܼ ܕܐ݇ܬܹܠܘܼܟ ܠܟܸܣܠܲܢ. ܡܣܵܒܵܒ ܕܐܸܢ ܐܵܬܹܐ ܥܲܠܲܢ ܚܲܕ ܨܲܝܵܕܵܐ ܟܲܕ ܥܲܩܘܼܒܪܵܐ ܒܸܩܛܵܥܵܐ ܝܠܹܗ ܠܐܲܢܹܐ ܢܸܫܒܹ̈ܐ: ܐܵܢܵܐ ܒܸܕ ܥܵܪܩܸܢ ܘܥܲܩܘܼܒܪܵܐ ܐܝܼܬ ܠܹܗ ܪܵܒܵܐ ܒܸܙܥܵܙܹ̈ܐ ܘܩܲܪܓ݂ܵܐ ܒܸܕ ܦܵܪܹܚ. ܘܐܲܢ݇ܬ ܝܩܘܿܪܵܐ ܝܘܸܬ ܘܠܵܐ ܪܲܗܛܵܐ ܐܝܼܬ ܠܘܼܟ ܘܠܵܐ ܙܵܘܥܵܐ: ܒܸܙܕܵܥܵܐ ܝܘܸܢ ܥܲܠܘܼܟ ܡ̣ܢ ܨܲܝܵܕܵܐ. ܐ݇ܡܸܪܹܗ ܩܪܵܝܵܐ: ܩܵܡܘܼܕܝܼ ܝܢܵܐ ܚܲܝܹ̈ܐ ܒܵܬ݇ܪ ܦܪܵܫܬܵܐ ܡ̣ܢ ܡܲܚܸܒܵܢܹ̈ܐ ܘܕܵܘܣܬܹ̈ܐ. ܘܐܸܢ ܦܵܪܹܫ ܚܲܒ݂ܪܵܐ ܡ̣ܢ ܚܲܒ݂ܪܹܗ ܠܸܒܹܗ ܘܚܲܕܘܼܬܹܗ ܟܹܐ ܦܵܪܫܝܼ ܡܸܢܹܗ ܘܥܲܝ̈ܢܘܼܗܝ ܟܹܐ ܚܲܝܒܸܢܝܼ. ܘܗܵܠܵܐ ܠܹܐ ܗ݇ܘܵܐ ܦܵܪܝܼܩܵܐ ܡܸܢ ܗܲܡܙܘܼܡܹܐ ܡܘܼܒܝܸܢܹܗ ܚܲܕ ܨܲܝܵܕܵܐ ܘܡܛܹܠܹܗ ܘܥܲܡ ܡܛܵܝܬܹܗ ܦܚ ܦܣܘܩܐ. ܓ. ܦܪܸܩܠܹܗ ܥܲܩܘܼܒܪܵܐ ܡ̣ܢ ܩܛܵܥܬܵܐ ܕܢܸܫܒܹ̈ܐ: ܘܛܲܒ݂ܝܵܐ ܥܪܸܩܠܹܗ ܘܩܲܪܓ݂ܵܐ ܦܪܸܚܠܹܗ ܘܪܸܡܠܹܗ ܒܗܵܘܵܐ ܘܥܲܩܘܼܒܪܵܐ ܡܸܚܝܵܐ ܠܹܗ ܓܵܢܹܗ ܓܵܘ ܚܲܕ ܡ̣ܢ ܒܸܙܥܵܙܹ̈ܐ. ܘܦܸܫܠܹܗ ܩܪܵܝܵܐ ܐܲܚܟ̰ܝܼ. ܘܩܘܼܪܒܸܢܹܗ ܨܲܝܵܕܵܐ ܘܚܙܹܠܹܗ ܐܝܼܢܵܐ ܢܸܫܒ݂ܘܼ̈ܗܝ ܦܪ̈ܝܼܡܹܐ. ܘܓܘܼܫܸܩܠܹܗ ܠܝܲܡܝܼܢܵܐ ܘܠܣܸܡܵܠܵܐ ܘܠܵܐ ܚܙܹܠܹܗ ܐܸܠܵܐ ܠܩܪܵܝܵܐ ܒܲܓ̰ܒܘܼܓ̰ܹܐ ܘܩܵܡ ܕܵܒܹܩܠܹܗ ܘܩܵܡ ܐܵܣܸܪܹܗ. ܘܒܵܬ݇ܪ ܚܲܕܟ̰ܵܐ ܓ̰ܡܸܥܠܘܿܢ ܩܲܪܓ݂ܵܐ ܘܥܲܩܘܼܒܬܵܐ ܘܛܲܒ݂ܝܵܐ ܘܚܙܹܠܘܿܢ ܠܨܲܝܵܕܵܐ ܕܐ݇ܣܸܪܹܗ ܠܩܪܵܝܵܐ. ܘܪܵܒܵܐ ܥܒܸܕܠܘܿܢ ܚܸܫܵܐ. ܘܐ݇ܡܸܪܹܗ ܥܲܩܘܼܒܪܵܐ: ܕܐܲܝܟ ܫܘܼܓ݂ܠܵܐ ܝܠܹܗ: ܒܸܚܙܵܝܵܐ ܝܘܸܢ ܕܗܵܠܵܐ ܕܠܵܐ ܦܪܵܩܵܐ ܡ̣ܢ ܚܲܕ ܓ̰ܘܼܪܵܒܵܐ ܒܸܢܦܵܠܵܐ ܝܘܲܚ ܒܚܲܕ ܐ݇ܚܹܪ݇ܢܵܐ ܒܝܼܫ ܓܘܼܪܵܐ. ܕܘܼܙ ܝܼܠܹܗ ܚܲܒܪܵܐ ܕܗ̇ܘ ܕܐ݇ܡܸܪܹܗ. ܟܡܵܐ ܕܠܹܐ ܝܠܹܗ ܬܘܼܪܩܸܠܵܐ ܒܲܪܢܵܫܵܐ ܟܹܐ ܡܲܢܬܹܐ ܘܟܹܐ ܐܵܙܹܠ ܠܩܵܕ݇ܡܹܗ. ܐܝܼܢܵܐ ܗܲܪ ܚܕܵܐ ܓܵܗܵܐ ܬܘܼܪܩܸܠܹܗ ܟܹܐ ܛܵܦܝܼ ܒܝܼܘܼܗܝ ܬܲܪ̈ܩܲܠܝܵܬܹܐ ܒܵܬ݇ܪ ܚܕܵܕܹ̈ܐ ܐܵܦܸܢ ܐܘܼܪܚܵܐ ܟ̰ܸܡ ܕܘܼܙ ܝܼܠܵܗ̇. ܗܲܝܦ ܠܫܲܪܝܼܪܵܐ ܒܕܵܘܣܬܹ̈ܐ ܕܢܝܼܫܵܐ ܕܕܵܘܣܬܘܼܬܹܗ ܠܹܐ ܝܠܹܗ ܦܘܼܪܥܵܢܵܐ ܝܵܐ ܝܘܼܬܪܵܢܵܐ. ܐܸܠܵܐ ܚܕܵܐ ܕܵܘܣܬܘܼܬܵܐ ܝܠܵܗ̇ ܕܒܲܣܝܼܡܘܼܬܵܐ ܘܕܢܵܓ̰ܝܼܒܘܼܬܵܐ ܘܚܲܕ ܚܘܼܒܵܐ ܝܠܵܗ̇ ܕܒܝܼܫ ܨܦܵܝܝܼ ܝܠܹܗ ܡܸܢ ܚܘܼܒܵܐ ܕܒܵܒܵܐ ܩܵܐ ܒܪܘܿܢܹܗ: ܚܲܕ ܚܘܼܒܵܐ ܝܠܵܗ̇ ܕܠܹܐ ܩܵܛܹܥ ܠܹܗ ܐܸܠܵܐ ܡܵܘܬܵܐ. ܘܵܝ ܠܐܵܗܵܐ ܦܲܓ݂ܪܵܐ ܕܝܼܠܹܗ ܡܫܲܥܒܪܐ ܠܓ̰ܘܼܪ̈ܵܒܹܐ ܘܠܫܘܼܚܠܵܦܹ̈ܐ ܬܵܗܵܪܹ̈ܐ ܬܵܗܵܪܹ̈ܐ ܘܠܹܐ ܕܵܝܡܵܐ ܠܟܸܣܠܹܗ ܟ̰ܘܼ ܛܵܒ݂ܬܵܐ ܘܠܹܐ ܦܵܐܹܫ ܪܵܒܵܐ ܥܕܵܢܵܐ ܒܚܕܵܐ ܐܲܗܘܵܠ. ܐܸܠܵܐ ܐܲܗܘܵܠܘܼܗܝ ܟܹܐ ܕܵܡܝܵܐ ܠܗ̇ܝ ܕܟܵܘܟ݂ܫܹ̈ܐ ܕܗܲܡܵܫܵܐ ܒܸܚܕܵܪܵܐ ܝܢܵܐ ܘܒܹܐܣܵܩܵܐ ܘܒܸܨܠܵܝܵܐ. ܘܐܲܝܟ ܕܟܹܐ ܡܵܪܹܥ ܗ̇ܘ ܐ݇ܢܵܫܵܐ ܕܦܵܐܹܫ ܡܸܚܝܵܐ ܘܕܘܼܪܒܸܢܵܐ ܗܵܕܟ݂ܵܐ ܟܹܐ ܪܵܥܹܫ ܒܚܸܫܵܐ ܗ̇ܘ ܕܦܵܐܹܫ ܓ̰ܘܼܪܒܵܐ ܒܛܲܠܲܩܬܵܐ ܕܕܵܘ̈ܣܬܘܼܗܝ. ܘܐ݇ܡܸܪܘܿܢ ܛܲܒ݂ܝܵܐ ܘܩܲܪܓ݂ܵܐ ܠܥܲܩܘܼܒܪܵܐ: ܙܕܘܼܥܬܲܢ ܘܙܕܘܼܥܬܘܼܟ ܘܗܲܡܙܲܡܬܘܼܟ ܟܡܵܐ ܕܙܵܝܕܝܼ ܠܲܝܬ ܚܕܵܐ ܦܲܝܕܵܐ ܥܠ ܝܘܢܐ ܨܝܪܬ ܩܕܠܐ\... ܦܛ ܡܸܢܵܝ ܩܵܐ ܩܪܵܝܵܐ ܐܲܝܟ ܕܝܼܠܵܗ̇ ܐ݇ܡܝܼܪܬܵܐ: ܒܲܪܢܵܫܵܐ ܟܹܐ ܦܵܐܹܫ ܒܘܚܪܵܐ ܘܨܘܼܪܸܦܵܐ ܒܓ̰ܘܼܪܵܒܵܐ ܘܐ݇ܢܵܫܵܐ ܡܗܲܝܡܢܵܐ ܒܝܵܗ݇ܒ݂ܵܐ ܘܫܩܵܠܵܐ: ܘܟܸܠܦܲܬ ܘܒܒܘܿܢܹ̈ܐ ܒܡܸܣܟܹܢܘܼܬܵܐ. ܗܵܕܟ݂ܵܐ ܟܹܐ ܦܵܝܫܝܼ ܝܕܝܼܥܹ̈ܐ ܘܨܘܼܪܸ̈ܦܹܐ ܕܵܘܣܬܹ̈ܐ ܒܥܕܵܢܵܐ ܕܥܝܼܩܘܼܬܵܐ. ܐ݇ܡܸܪܹܗ ܥܲܩܘܼܒܪܵܐ ܐܵܢܵܐ ܐܵܗܵܐ ܡܲܨܠܵܗܲܬ ܒܝܼܕܵܥܵܐ ܝܘܸܢ ܕܐܲܢ݇ܬ ܝܵܐ ܛܲܒ݂ܝܵܐ ܐܵܙܸܠ݇ܬ ܡܲܢܦܸܠܸܬܵܗ̇ ܓܵܢܘܼܟ ܩܵܕ݇ܡ ܥܲܝܢܹ̈ܐ ܕܨܲܝܵܕܵܐ ܘܡܲܚܙܹܝܬ ܐܲܝܟ ܕܗܵܘܹܝܬ ܗ݇ܘܵܐ ܕܘܼܪܒܸܢܵܐ ܘܝܵܬܹܒ݂ ܩܲܪܓ݂ܵܐ ܥܲܠܘܼܟ ܐܲܝܟ ܕܗܵܘܹܐ ܗ݇ܘܵܐ ܒܹܐܟ݂ܵܠܘܼܟ ܘܒܸܕ ܐܵܬܹܝܢ ܐܵܢܵܐ ܩܘܼܪܒܵܐ ܕܨܲܝܵܕܵܐ ܘܒܸܕ ܡܲܲܨܝܸܕܸܢܹܗ ܒܲܠܟܹܐ ܪܲܦܹܐ ܠܗ̇ܝ ܗܲܓ̰ܲܬ ܕܐܝܼܬ ܥܲܡܹܗ: ܘܫܵܒܹܩ ܠܩܪܵܝܵܐ ܘܐܵܬܹܐ ܠܵܟܣܠܘܼܟ ܟܲܕ ܢܵܦܠܵܐ ܥܲܝܢܘܼܗܝ ܥܲܠܘܼܟ ܘܚܵܫܹܒ݂ ܕܒܸܕ ܨܵܐܹܕ ܠܘܼܟ ܐܸܢ ܩܲܪܒܸܢ ܠܟܸܣܠܘܼܟ ܘܐܲܢ݇ܬ ܢܕܝܼ ܚܲܕܟ̰ܵܐ ܚܲܕܟ̰ܵܐ ܘܠܵܐ ܩܵܛܥܹܬ ܠܵܗ̇ ܗܹܒ݂ܝܹܗ ܡܸܢܘܼܟ: ܘܗܲܒ݂ܠܹܗ ܦܘܼܪܣܲܬ ܚܲܕܟܡܵܐ ܓܵܗܹ̈ܐ ܕܡܲܒܝܸܢܵܐ ܩܵܬܘܼܗܝ ܕܟܹܐ ܡܵܨܹܐ ܕܕܵܒܹܩܠܘܼܟ ܗܲܠ ܕܪܵܚܹܩ ܡܸܢܲܢ. ܘܡܲܦܠܸܚ ܐܲܢܹܐ ܦܲܢܕܹ̈ܐ ܟܡܵܐ ܕܡܵܨܹܝܬ. ܐܝܼܬ ܠܝܼ ܗܹܒ݂ܝܼ ܕܗܲܠ ܕܕܵܐܹܪ ܒܸܕ ܩܵܛܥܸܢܘܿܢ ܢܸܫܒܹ̈ܐ ܕܩܪܵܝܵܐ ܘܒܸܕ ܦܲܪܩܸܢܹܗ. ܘܥܒܸܕܠܘܿܢ ܩܲܪܓ݂ܵܐ ܘܛܲܒ݂ܝܵܐ ܐܲܝܟ ܕܦܘܼܩܕܵܝܠܹܗ ܥܲܩܘܼܒܪܵܐ ܘܢܦܸܠܹܗ ܒܵܬ݇ܪܝ ܨܲܝܵܕܵܐ ܘܩܵܡ ܓܵܪܹܫ ܠܹܗ ܛܲܒ݂ܝܵܐ ܗܲܠ ܕܩܵܡ ܡܲܪܚܸܩܠܹܗ ܡܸܢ ܥܲܩܘܼܒܪܵܐ ܘܩܪܵܝܵܐ. ܘܥܲܩܘܼܒܪܵܐ ܫܘܼܪܹܠܹܗ ܠܸܩܛܵܥܵܐ ܐܲܣܘܼܪܹ̈ܐ ܗܲܠ ܕܦܪܝܼܡܵܝܠܹܗ ܘܦܪܸܩܠܹܗ ܥܲܡ ܩܪܵܝܵܐ ܘܕܸܪܹܗ ܨܲܝܵܕܵܐ ܓ̰ܗܝܼܵܐ ܘܫܘܼܢܫܸܠܵܐ ܘܚܙܹܠܹܗ ܠܚܲܒ݂ܠܹ̈ܐ ܕܓܲܪܕܹܗ ܩܘܼܛܩܸܛܹ̈ܐ. ܘܬܘܼܚܡܸܢܹܗ ܠܫܘܼܓ݂ܠܹܗ ܕܥܲܡ ܛܲܒ݂ܝܵܐ ܦܘܼܪܬܸܟܵܐ ܘܫܓܸܫܠܹܗ ܗܵܘܢܹܗ ܘܦܘܼܟܸܪܹܗ ܒܛܲܒ݂ܝܵܐ ܘܩܲܪܓ݂ܵܐ ܕܵܐܟ݂ܝܼ ܒܹܐܟ݂ܵܠܵܐ ܗ݇ܘܵܐ ܡܸܢܹܗ ܘܩܛܵܥܕ ܕܚܲܒ݂ܠܹ̈ܐ ܕܓܲܪܕܹܗ ܘܡܘܼܒܝܸܢܵܐ ܩܵܬܹܗ ܗ̇ܝ ܐܲܪܥܵܐ ܨܵܘܵܢܬܵܐ ܘܐ݇ܡܸܪܹܗ: ܐܵܗܵܐ ܐܲܪܥܵܐ ܕܫܹܐܕܹ̈ܐ ܝܠܵܗ̇ ܝܵܐ ܕܚܲܪ̈ܵܫܹܐ ܘܕܸܪܹܗ ܘܐ݇ܙܸܠܹܗ ܘܠܵܐ ܓܘܼܫܸܩܠܹܗ ܠܟ̰ܘܼ ܡܸܢܕܝܼ. ܓ̰ܡܸܥܠܘܿܢ ܩܲܪܓ݂ܵܐ ܘܛܲܒ݂ܝܵܐ ܘܥܲܩܘܼܒܪܵܐ ܨ ܦܣܘܩܐ. ܕ. ܘܩܪܵܝܵܐ ܠܕܘܼܟܬܵܝ ܨܲܚ ܘܒܲܣܝܼܡܹ̈ܐ ܐܲܝܟ ܕܝܼܗ݇ܘܵܘ ܩܲܕܡܵܝܬܵܐ ܘܐܸܢ ܐܲܢܹܐ ܒܸܪ̈ܝܵܬܹܐ ܥܵܓ̰ܹܙ ܘܒܵܨܘܿܪܹ̈ܐ ܕܚܪܝܼܙܵܐ ܠܲܢ ܐܲܟ݂ܵܐ ܬܲܫܥܝܼܬܵܝ ܥܲܡ ܟܠܵܗ̇ ܙܥܘܿܪܘܼܬܵܝ ܘܚܡܝܼܠܘܼܬܵܝ ܡܨܹܠܘܿܢ ܠܦܲܪܬܘܼܟܹܐ ܡ̣ܢ ܡܵܘܬܵܐ ܪܵܒܵܐ ܓܵܗܹ̈ܐ ܒܚܘܼܒܵܝ ܠܚܕܵܕܹ̈ܐ ܘܒܨܹܦܝܘܼܬܵܐ ܕܠܸܒܵܝ ܘܒܡܲܨܠܵܗܲܬܵܝ ܕܥܲܡ ܚܕܵܕܹ̈ܐ ܘܒܸܒܣܵܡܬܵܝ ܒܚܲܒ݂ܪܘܼܬܵܐ ܕܚܕܵܕܹ̈ܐ ܟܡܵܐ ܒܝܼܫ ܙܵܘܕܵܐ ܒܲܪܢܵܫܵܐ ܕܦܝܼܫܵܐ ܝܠܹܗ ܝܗܝܼܒ݂ܵܐ ܩܵܬܹܗ ܗܵܘܢܵܐ ܘܦܲܪܡܵܝܬܵܐ ܘܦܝܼܫܬܵܐ ܝܠܵܗ̇ ܢܦܝܼܚܬܵܐ ܒܝܹܗ ܝܕܲܥܬܵܐ ܕܛܵܒ݂ܬܵܐ ܘܕܒܝܼܫܬܵܐ ܘܝܗܝܼܒ݂ܬܵܐ ܝܠܵܗ̇ ܩܵܬܹܗ ܦܵܪܘܿܫܘܼܬܵܐ ܘܬܲܚܡܲܢܬܵܐ ܘܵܓ̰ܹܒ ܝܼܠܵܗ̇ ܥܲܠܘܼܗܝ ܘܠܵܚܘܿܡܬܵܐ ܝܠܵܗ̇ ܕܚܲܝܸܕ ܥܲܡ ܫܒ݂ܵܒܹܗ ܘܗܲܝܸܪܹܗ¿ ܦܣܘܩܐ. ܕ. ܕܩܘܿܦܝܵܬܹ̈ܐ ܘܕܩܲܪ̈ܓܹܐ. ܐ݇ܡܸܪܹܗ ܕܸܒܫܵܠܝܼܡ ܡܲܠܟܵܐ ܠܒܲܝܕܵܒܵܐ ܦܝܼܠܵܣܘܿܦܵܐ: ܫܡܸܥܠܝܼ ܡܲܬܠܵܐ ܕܕܵܘܣܬܹ̈ܐ ܨܸܦܝܹ̈ܐ ܘܗܲܝܲܪܬܵܝ ܕܠܚܕܵܕܹ̈ܐ. ܐܵܕܝܼܵܐ ܡܲܝܬܝܼ ܠܝܼ ܡܵܣܵܠܵܐ ܕܕܸܫܡܸܢ ܕܠܵܐ ܦܵܐܹܫ ܫܘܼܕܠܵܐ ܒܝܹܗ ܐ݇ܢܵܫܵܐ ܐܵܦܸܢ ܡܲܒܝܸܢ ܫܲܪܝܼܪܵܐ ܘܡܲܟܝܼܟ݂ܵܐ. ܐ݇ܡܸܪܹܗ ܦܝܼܠܵܣܘܿܦܵܐ ܡܲܢ ܕܦܸܫܠܹܗ ܫܘܼܕܠܵܐ ܒܕܸܫܡܸܢ ܕܕܸܫܡܸܢܵܝܘܼܬܹܗ ܛܫܝܼܬܵܐ ܝܠܵܗ̇ ܒܠܸܒܹܗ ܒܸܕ ܓܵܕܹܫ ܥܲܠܘܼܗܝ ܗ̇ܘ ܡܸܢܕܝܼ ܕܓܕܸܫܠܹܗ ܥܲܠ ܩܘܿܦܝܵܬܹ̈ܐ ܡ̣ܢ ܩܲܪ̈ܓܹܐ: ܐ݇ܡܸܪܹܗ ܡܲܠܟܵܐ ܗܲܩܝܼ ܠܹܗ ܐܵܗܵܐ ܡܲܬܠܵܐ. ܕܩܘܦܝܬ̈ܐ ܘܕܩܪ̈ܓܐ. ܨܐ ܐ݇ܡܸܪܹܗ ܒܲܝܕܵܒܵܐ: ܟܹܐ ܗܲܩܝܼ ܕܐܝܼܬ ܗ݇ܘܵܐ ܒܚܲܕ ܛܘܼܪܵܐ ܚܲܕ ܐܝܼܠܵܢܵܐ ܓܘܼܪܵܐ ܘܚܠܝܼܡܵܐ ܘܒܝܹܗ ܐܝܼܬ ܗ݇ܘܵܐ ܩܸܢܵܐ ܕܐܲܠܦܵܐ ܩܲܪ̈ܓܹܐ ܘܐܝܼܬ ܗ݇ܘܵܐ ܠܗ݇ܘܿܢ ܥܲܠܵܝ ܚܲܕ ܡܲܠܟܵܐ ܡ̣ܢ ܓܵܢܵܝ ܘܐܝܼܬ ܗ݇ܘܵܐ ܒܩܘܼܪܒܵܐ ܕܗ̇ܘ ܐܝܼܠܵܢܵܐ ܚܲܕ ܩܵܝܵܐ ܘܓܵܘܹܗ ܐܲܠܦܵܐ ܩܘܿܦܝܵܬܹ̈ܐ ܘܚܲܕ ܡܲܠܟܵܐ ܡ̣ܢ ܓܵܢܵܝ ܥܲܠܵܝ. ܘܦܠܸܛܠܹܗ ܡܲܠܟܵܐ ܕܩܘܿܦܝܵܬܹ̈ܐ ܐܲܝܟ ܕܐܝܼܬ ܗ݇ܘܵܐ ܠܹܗ ܥܵܕܲܬ ܒܨܲܦܪܵܐ ܘܒܪ̈ܲܡܫܵܐ ܪܵܒܵܐ ܓܵܗܹ̈ܐ ܘܐܝܼܬ ܗ݇ܘܵܐ ܒܠܸܒܹܗ ܕܸܫܡܸܢܵܝܘܼܬܵܐ ܕܲܪܩܘܼܒܸܠ ܕܡܲܠܟܵܐ ܕܩܲܪ̈ܓܹܐ: ܘܗܵܕܟ݂ܵܐ ܐܵܦ ܒܠܸܒܵܐ ܕܩܲܪ̈ܓܹܐ ܘܒܠܸܒܵܐ ܕܡܲܠܟܵܝ ܐܝܼܬ ܗ݇ܘܵܐ ܕܸܫܡܸܢܵܝܘܼܬܵܐ ܕܲܪܩܘܼܒ݂ܠ ܕܩܘܿܦܝܵܬܹ̈ܐ. ܘܓܪܸܫܠܹܗ ܗܸܓ̰ܘܼܡ ܡܲܠܟܵܐ ܕܩܘܿܦܝܵܬܹ̈ܐ ܒܐ݇ܢܵܫܘܼ̈ܗܝ ܥܲܠ ܩܲܪ̈ܓܹܐ ܒܩܸܢܵܝ. ܘܩܛܹܠܹܗ ܘܥܒܸܕܠܹܗ ܐܲܣܝܼܪܹ̈ܐ ܡܸܢܵܝ ܪܵܒܵܐ. ܘܗܘܹܠܵܗ̇ ܗ̇ܝ ܗܸܓ̰ܘܼܡ ܥܲܠܵܝ ܒܠܲܝܠܹܐ. ܘܟܲܕ ܗܘܹܠܹܗ ܨܲܦܪܵܐ ܓ̰ܡܸܥܠܘܿܢ ܩܲܪ̈ܓܹܐ ܟܸܣ ܡܲܠܟܵܝ ܘܐ݇ܡܸܪܘܿܢ ܩܵܬܹܗ: ܝܕܸܥܠܘܼܟ ܡܘܼܕܝܼ ܡܘܼܬܝܹܠܹܗ ܒܪܹܫܲܢ ܡܲܠܟܵܐ ܕܩܘܿܦܝܵܬܹ̈ܐ ܘܠܲܝܬ ܓܵܘܲܢ ܐܸܕܝܘܿܡ ܚܲܕ ܦܝܼܫܵܐ ܨܲܚ: ܐܸܠܵܐ ܝܵܐ ܩܛܝܼܠܵܐ ܝܵܐ ܕܘܼܪܒܸܢܵܐ ܝܐ ܬܒ݂ܝܼܪܵܐ ܓܘܼܠܦܹܗܝܵܐ ܫܠܝܼ̈ܓܹܐ ܦܲܪ̈ܘܼܗܝ ܝܵܐ ܢܟ̰ܝܼܠܵܐ ܬܘܼܦܪܹܗ. ܘܗ̇ܝ ܒܝܼܫ ܚܸܪܒܵܐ ܡܸܐܝܼܬ ܡܘܼܨܝܼܒܲܬ ܕܐ݇ܬܹܠܵܗ̇ ܥܲܠܲܢ ܒܵܠܵܕܘܼܬܵܝ ܝܠܵܗ̇ ܒܕܘܼܟܬܲܢ ܘܒܸܕ ܐܵܬܝܼ ܡܸܢܕܪܹܫ ܥܲܠܲܢ ܘܠܹܐ ܦܵܪܩܝܼ ܡܸܢܲܢ ܡܣܵܒܵܒ ܕܝܕܝܼܥܵܐ ܠܗ݇ܘܿܢ ܕܘܼܟܬܲܢ. ܘܗܵܐ ܐܲܚܢܲܢ ܕܝܼܘܼܟ ܝܼܘܲܚ ܝܵܐ ܡܲܠܟܵܐ ܘܕܝܼܘܼܟ ܝܼܠܹܗ ܪܸܥܝܵܢܵܐ. ܒܲܣ ܡܲܣܸܡ ܒܵܠܵܐ ܥܲܠܲܢ ܘܥܲܠ ܓܵܢܘܼܟ. ܘܐܝܼܬ ܗ݇ܘܵܘ ܓܵܘ ܩܲܪ̈ܓܹܐ ܚܲܡܫܵܐ ܕܝܼܗ݇ܘܵܘ ܨܦܵܝܝܼ ܪܵܐܝܟܵܪܹ̈ܐ ܘܒܝܼܵܝ ܦܝܼܫܹ̈ܐ ܗ݇ܘܵܘ ܣܘܼܦܝܹ̈ܐ ܟܠܵܝ ܫܘܼܓ݂ܠܹ̈ܐ ܕܬܲܓܒܲܪܬܵܐ ܕܡܲܠܟܘܼܬܵܐ. ܘܡܲܠܟܵܐ ܗܲܡܵܫܵܐ ܥܲܡܵܝ ܟܹܐ ܥܵܒܹܕ ܗ݇ܘܵܐ ܡܲܨܠܵܗܲܬ ܘܟܹܐ ܩܲܒܸܠ ܗ݇ܘܵܐ ܠܹܗ ܪܸܥܝܵܢܵܝ ܒܩܲܘܲܡܝܵܬܹ̈ܐ ܘܒܓܸܸܕܫܹ̈ܐ ܕܗܵܘܝܼ ܗ݇ܘܵܘ. ܘܐ݇ܡܸܪܹܗ ܩܵܐ ܗ̇ܘ ܩܲܕܡܵܝܵܐ: ܡܘܼܕܝܼ ܝܠܹܗ ܪܸܥܝܵܢܘܼܟ ܒܐܵܗܵܐ ܫܘܼܓ݂ܠܵܐ¿ ܐ݇ܡܸܪܹܗ: ܡܲܠܦܵܢܹ̈ܐ ܡ̣ܢ ܩܲܕܡܵܝܬܵܐ ܬܘܼܢܝܹ̈ܐ ܨܒ ܦܣܘܩܐ. ܕ. ܝܢܵܐ ܘܐ݇ܡܝܼܪܹ̈ܐ ܚܢܵܐ: ܟ̰ܵܪܵܐ ܠܲܝܬ ܐܸܠܵܐ ܥܪܵܩܬܵܐ ܡ̣ܢ ܩܵܕ݇ܡ ܕܸܫܡܸܢ ܚܲܝܠܵܢܵܐ. ܘܐ݇ܡܸܪܗ ܡܲܠܟܵܐ ܩܵܐ ܗ̇ܘ ܬܪ̈ܲܝܵܢܵܐ: ܘܐܲܢ݇ܬ ܡܘܼܕܝܼ ܝܠܹܗ ܪܸܥܝܵܢܘܼܟ ܒܐܵܗܵܐ ܓܸܕܫܵܐ¿ ܐ݇ܡܸܪܹܗ ܪܸܥܝܵܢܝܼ ܪܸܥܝܵܢܵܐ ܕܚܲܒ݂ܪܝܼ ܝܠܹܗ ܝܵܥܢܹܐ ܥܪܵܩܬܵܐ. ܐ݇ܡܸܪܹܗ ܡܲܠܟܵܐ: ܪܸܥܝܵܢܵܘܟ݂ܘܿܢ ܠܹܐ ܝܠܹܗ ܡܲܒܝܘܼܢܹܐ ܩܵܬܝܼ ܪܸܥܝܵܢܵܐ ܛܵܒ݂ܵܐ ܕܫܲܢܲܚ ܡ̣ܢ ܐܲܬ݂ܪܲܢ ܘܫܵܒ݂ܩܲܚ ܠܹܗ ܩܵܐ ܕܸܫܡܸܢܲܢ ܒܩܲܘܲܡܬܵܐ ܩܲܕܡܵܝܬܵܐ ܕܐ݇ܬܹܠܵܗ̇ ܥܲܠܲܢ ܡܸܢܹܗ. ܘܐܵܗܵܐ ܠܹܐ ܝܠܵܗ̇ ܨܦܵܝܝܼ ܩܵܬܲܢ ܐܸܠܵܐ ܚܵܠܨܲܚ ܒܚܕܵܕܹ̈ܐ ܘܟܵܠܲܚ ܩܵܕ݇ܡ ܕܸܫܡܸܢܲܢ ܘܛܲܦܲܚ ܢܘܼܪܵܐ ܕܦܠܵܫܵܐ ܒܹܝܠܲܢ ܘܠܕܸܫܡܸܢܲܢ ܘܗܵܘܲܚ ܗܘܼܫܝܵܪ ܕܠܵܐ ܛܵܠܩܵܐ ܥܲܠܲܢ ܐܝܼܡܲܢ ܕܐܵܬܹܐ ܥܲܠܲܢ ܘܬܵܦܩܲܚ ܒܝܹܗ ܟܲܕ ܗܵܘܲܚ ܗܵܙܹܪ ܘܦܵܠܫܲܚ ܥܲܡܹܗ ܚܲܕ ܦܠܵܫܵܐ ܙܲܪܒܵܢܵܐ ܘܠܵܐ ܕܵܝܪܲܚ ܠܒܵܬ݇ܪ̈ܲܢ ܘܠܵܐ ܓܵܪܫܲܚ ܐܝܼܕܵܐ ܡܸܢܵܝ ܓ̰ܲܠܕܹܐ ܘܟܵܠܝܼ ܣܸܕܪܹ̈ܐ ܕܣܲܪ̈ܒܵܙܲܢ ܒܲܪܩܘܼܒ݂ܠ ܣܸܕܪܹ̈ܐ ܕܕܸܫܡܸܢ ܘܡܲܩܘܲܚ ܠܵܗ̇ ܓܵܢܲܢ ܓܵܘ ܩܲܠ̈ܥܵܬܲܢ ܘܡܲܕܸܪܲܚ ܠܕܸܫܡܸܢܲܢ ܠܒܵܬ݇ܪܵܐ ܒܡܣܲܝܒܪܵܢܘܼܬܵܐ ܘܒܚܡܵܠܬܵܐ ܗܲܠ ܕܡܲܫܟ̰ܚܲܚ ܦܘܼܪܣܲܬ ܘܡܵܛܲܚ ܠܡܲܛܠܲܒܲܢ ܘܗܵܕܟ݂ܵܐ ܒܸܕ ܛܵܪܕܲܚ ܠܹܗ ܠܕܸܫܡܸܢܲܢ ܡܸܢܲܢ. ܒܵܬ݇ܪ ܗܵܕܵܐ ܐ݇ܡܸܪܹܗ ܡܲܠܟܵܐ ܠܬܠܝܼܬܵܝܵܐ: ܘܐܲܢ݇ܬ ܡܘܼܕܝܼ ܝܠܹܗ ܦܸܟܝܼܪܘܼܟ¿ ܐ݇ܡܸܪܹܗ: ܠܹܐ ܝܘܸܢ ܒܸܚܙܵܝܘܼܗܝ ܚܲܕ ܪܸܥܝܵܢܵܐ ܛܵܒ݂ܵܐ ܗ̇ܘ ܡܸܢܕܝܼ ܕܐ݇ܡܸܪܘܿܢ ܐܲܢܹܐ ܬܪܹܝܢ ܚܲܒ݂ܪ̈ܵܘܵܬܝܼ ܐܸܠܵܐ ܓܲܫܩܲܚܐܲܟ݂ܵܐ ܘܬܲܡܵܐ ܘܫܲܕܪܲܚ ܓܵܫܘܿܫܹ̈ܐ ܘܫܲܕܪܲܚ ܡܸܨܥܵܝܹ̈ܐ ܒܹܝܠܲܢ ܘܒܹܝܠ ܕܸܫܡܸܢܲܢ ܘܚܵܙܲܚ ܡܘܼܕܝܼ ܒܵܥܹܐ: ܣܲܙܓܲܪܬܵܐ ܝܵܐ ܦܠܵܫܵܐ ܝܵܐ ܙܘܼܙܹ̈ܐ¿ ܗܵܝܓܵܗ ܐܸܢ ܚܙܹܠܲܢ ܕܥܲܝܢܘܼܗܝ ܥܲܠ ܡܸܢܕܝܼ ܝܠܵܗ̇ ܠܹܐ ܥܵܪܩܲܚ ܡ̣ܢ ܣܲܙܓܲܪܬܵܐ ܥܲܡܘܼܗܝ ܘܩܲܒܠܲܚ ܠܝܵܗ݇ܒ݂ܵܐ ܚܲܕ ܡܲܒܠܲܓ݂ ܕܡܲܡܛܲܚ ܠܹܗ ܩܵܬܹܗ ܫܸܢ݇ܬܵܐ ܒܫܹܢ݇ܬܵܐ ܘܒܐܵܗܵܐ ܬܵܗܵܪ ܚܲܡܲܚ ܠܵܗ̇ ܓܵܢܲܢ ܘܫܵܪܲܚ ܒܡܲܢܙܝܼܠܲܢ ܒܪܵܗܵܬܘܼܬܵܐ. ܡܣܵܒܵܒ ܕܡܲܠܟܹ̈ܐ ܪܵܒܵܐ ܓܵܗܹ̈ܐ ܐܝܼܡܲܢ ܕܕܸܫܡܸܢܵܝ ܚܲܝܠܵܢܵܐ ܝܠܹܗ ܘܒܸܙܕܵܥܵܐ ܝܢܵܐ ܡܸܢܘܼܗܝ ܟܹܐ ܥܵܒ݂ܕܝܼܠܹܗ ܡܸܢܕܝܼ ܕܝܼܵܝ ܩܲܠܚܵܢ ܠܐܲܬܪܵܝ ܕܩܘܦܝܬ̈ܐ ܘܕܩܪ̈ܓܐ. ܨܓ ܘܠܡܲܠܟܘܼܬܵܝ ܘܠܪ̈ܲܥܝܲܬܵܝ. ܐ݇ܡܸܪܹܗ ܡܲܠܟܵܐ ܠܗ̇ܘ ܪܒ݂ܝܼܥܵܝܵܐ: ܡܘܼܕܝܼ ܝܠܹܗ ܚܝܼܵܠܘܼܟ ܒܐܵܗܵܐ ܬܵܗܵܪ ܕܫܠܵܡܵܐ¿ ܐ݇ܡܸܪܹܗ: ܠܹܐ ܝܘܸܢ ܒܸܚܙܵܝܘܼܗܝ ܪܸܥܝܵܢܵܐ ܛܵܒ݂ܵܐ. ܐܸܠܵܐ ܒܝܼܫ ܨܦܵܝܝܼ ܝܠܵܗ̇ ܕܥܵܪܩܲܚ ܡܸܢ ܐܲܬܪܲܢ ܘܓܵܪܫܲܚ ܙܲܗܡܲܬ ܒܢܘܼܟ݂ܪܵܝܘܼܬܵܐ ܘܒܐܘܼܠܨܵܢܵܐ ܡܸܢ ܕܛܲܠܩܲܚ ܫܸܡܲܢ ܘܡܝܘܼܩܪܘܼܬܲܢ ܘܗܵܘܲܚ ܙܲܒܛ ܠܚܲܕ ܕܸܫܡܸܢ ܕܐܲܚܢܲܢ ܒܝܼܫ ܢܵܓ݂ܝܼܒ ܝܼܘܲܚ ܡܸܢܹܗ. ܘܫܒ݂ܘܿܩ ܡ̣ܢ ܐܵܗܵܐ ܐܸܢ ܬܵܢܲܚ ܠܹܗ ܐܵܗܵܐ ܚܲܒܪܵܐ ܩܵܐ ܩܘܿܦܝܵܬܹ̈ܐ ܠܹܐ ܣܵܒ݂ܥܝܼ ܐܸܠܵܐ ܒܸܙܠܘܼܡܝܲܢ ܘܐ݇ܡܝܼܪܬܵܐ ܝܠܵܗ̇ ܒܡܲܬܠܹ̈ܐ: ܩܲܪܒܸܢ ܚܲܕܟ݂ܵܐ ܠܟܸܣ ܕܸܫܡܸܢܘܼܟ ܕܡܵܨܹܝܬ ܕܡܵܛܹܝܬ ܠܡܲܛܠܲܒܘܼܟ. ܘܠܵܐ ܩܲܪܒܸܢܸܬ ܐܸܠܹܗ ܪܵܒܵܐ ܕܒܸܕ ܩܲܫܕܸܪ ܥܲܠܘܼܟ ܘܒܸܕ ܬܵܒܹܪܹܗ ܚܲܝܠܘܼܟ ܘܒܸܕ ܡܲܣܠܸܬܵܗ̇ ܓܵܢܘܼܟ. ܘܐܝܼܬ ܠܘܼܟ ܛܘܼܦ̮ܣܵܐ ܠܐܵܗܵܐ ܚܲܒܪܵܐ ܒܩܲܝܣܵܐ ܕܢܵܨܒܸܬ ܠܹܗ ܒܫܸܡܫܵܐ: ܐܸܢ ܡܲܟܸܦܸܬܹܗ ܚܲܕܟ̰ܵܐ ܛܠܵܢܝܼܬܹܗ ܒܸܕ ܙܵܝܕܵܐ: ܘܐܸܢ ܪܵܒܵܐ ܡܸܟܸܦܸܬܹܗ ܒܸܕ ܒܵܨܪܵܐ. ܛܠܵܢܝܼܬܹܗ. ܘܠܹܐ ܗܵܘܹܐ ܪܵܙܝܼ ܒܝܼܲܢ ܐܵܗܵܐ ܕܸܫܡܸܢ ܒܩܲܪܒܲܢܬܵܐ ܙܥܘܿܪܬܵܐ ܠܟܸܣܠܹܗ. ܒܲܣ ܪܸܥܝܵܢܵܐ ܛܵܒ݂ܵܐ ܩܵܬܲܢ ܘܩܵܬܘܼܟ ܐܵܗܵܐ ܝܠܹܗ: ܦܠܵܫܵܐ. ܐ݇ܡܸܪܹܗ ܡܲܠܟܵܐ ܠܗ̇ܘ ܚܡܝܼܫܵܝܵܐ: ܘܐܲܢ݇ܬ ܡܘܼܕܝܼ ܒܹܐܡܵܪܵܐ ܝܘܸܬ¿ ܘܡܘܼܕܝܼ ܒܹܐܬܵܝܵܐ ܝܠܹܗ ܠܗܵܘܢܘܼܟ¿ ܦܠܵܫܵܐ ܝܵܐ ܫܠܵܡܵܐ ܝܵܐ ܫܘܼܢܵܝܵܐ ܡ̣ܢ ܐܲܬܪܵܐ¿ ܐ݇ܡܸܪܹܗ: ܒܘܿܬ ܦܠܵܫܵܐ: ܠܲܝܬ ܐܘܼܪܚܵܐ ܠܐ݇ܢܵܫܵܐ ܕܦܵܠܹܫ ܥܲܡ ܗ̇ܘ ܕܠܹܐ ܡܵܛܹܐ ܚܲܝܠܹܗ ܒܝܹܗ. ܘܐܡܝܼܪܬܵܐ ܝܠܵܗ̇: ܡܲܢ ܕܠܹܐ ܝܵܕܹܥ ܓܵܢܹܗ ܘܕܸܫܡܸܢܹܗ ܘܦܵܠܹܫ ܥܲܡ ܡܲܢ ܕܠܹܐ ܡܵܨܹܐ ܒܝܹܗ ܪܲܦܘܼܝܹܐ ܝܠܹܗ ܓܵܢܹܗ ܒܐܲܒ݂ܕܵܢܵܐ. ܐܸܠܵܐ ܒܥܲܝܢܹ̈ܐ ܕܐ݇ܢܵܫܵܐ ܦܵܪܘܿܫܵܐ ܕܸܫܡܸܢ ܠܹܐ ܡܲܒܝܸܢ ܙܥܘܿܪܵܐ ܡܣܵܒܵܒ ܕܐܲܝܢܝܼ ܕܠܵܐ ܚܵܫܹܒ݂ ܠܕܸܫܡܸܢܹܗ ܒܸܚܠܵܛܵܐ ܝܠܹܗ ܒܝܹܗ ܘܟܠ ܕܚܵܠܹܛ ܒܕܸܫܡܸܢܹܗ ܠܹܐ ܦܵܪܹܩ ܡܸܢܹܗ. ܘܐܵܢܵܐ ܪܵܒܵܐ ܒܸܙܕܵܥܵܐ ܝܘܸܢ ܡ̣ܢ ܩܘܿܦܝܵܬܹ̈ܐ ܐܵܦܸܢ ܡܲܫܠܝܼܠܹܗ ܦܠܵܫܵܝ ܥܲܡܲܢ. ܘܡ̣ܢ ܩܲܕܡܵܝܬܵܐ ܟܹܐ ܙܵܕܥܸܢ ܗ݇ܘܵܐ ܡܸܢܵܝ ܡܣܵܒܵܒ ܕܠܸܒܹܗ ܕܦܵܪܘܿܫܵܐ ܗܹܟ̰ ܠܹܐ ܫܲܢܸܢ ܥܲܡ ܕܸܫܡܸܢܹܗ. ܐܸܢ ܨܕ ܦܣܘܩܐ. ܕ. ܪܸܚܩܵܐ ܝܠܹܗ ܠܲܝܬ ܠܹܗ ܪܵܗܵܬܘܼܬܵܐ ܡ̣ܢ ܗܸܓ̰ܘܡܹܗ: ܘܐܸܢ ܩܘܼܪܒܵܐ ܝܠܹܗ ܠܲܝܬ ܠܹܗ ܫܸܠܝܘܼܬܵܐ ܡ̣ܢ ܚܲܝܠܹܗ. ܘܐܸܢ ܚܲܕ ܝܠܹܗ ܠܲܝܬ ܠܹܗ ܢܝܵܚܬܵܐ ܡ̣ܢ ܦܲܢܕܘܼ̈ܗܝ. ܘܡܸܠܲܬܹ̈ܐ ܒܝܼܫ ܗܵܘܢܵܢܹ̈ܐ ܘܦܵܪ̈ܘܿܫܹܐ ܐܵܢܝܼ ܝܢܵܐ ܕܟܹܐ ܓܲܢܓܸܙܝܼ ܡ̣ܢ ܦܠܵܫܵܐ ܒܘܿܬ ܡܲܣܪ̈ܵܦܹܐ ܕܟܹܐ ܗܵܘܝܼ ܒܝܼܘܼܗܝ ܡܣܵܒܵܒ ܕܒܦܠܵܫܵܐ ܐܝܼܬ ܚܲܪ̈ܓ̰ܹܐ ܘܡܲܣܪ̈ܵܦܹܐ ܘܬܲܦܲܟ݂ܬܵܐ ܕܕܸܡܵܐ ܘܙܲܗܡܲܬܹ̈ܐ. ܒܲܣ ܠܵܐ ܗܵܘܹܐ ܚܝܼܵܠܘܼܟ ܝܵܐ ܡܲܠܟܵܐ ܥܲܠ ܦܠܵܫܵܐ ܥܲܡ ܩܘܿܦܝܵܬܹ̈ܐ ܡܣܵܒܵܒ ܕܗ̇ܘ ܕܦܵܠܹܫ ܥܲܡ ܗ̇ܘ ܕܠܹܐ ܡܵܛܹܐ ܒܝܹܗ ܚܲܝܠܹܗ ܫܲܕܘܼܠܹܐ ܝܠܹܗ ܓܵܢܹܗ. ܘܐܸܢ ܡܲܠܟܵܐ ܛܲܫܹܐ ܒܠܸܒܹܗ ܠܣܸܪ ܘܓ̰ܲܪܸܒ ܠܘܲܙܝܼܪ̈ܘܼܗܝ ܘܠܓܘܼܪ̈ܵܢܘܼܗܝ ܘܡܝܘܼܩܪܵܐ ܝܠܹܗ ܒܥܲܝܢܹ̈ܐ ܕܐ݇ܢܵܫܹ̈ܐ ܘܪܹܚܩܵܐ ܝܠܹܗ ܡ̣ܢ ܗ̇ܝ ܕܦܵܐܹܫ ܕܒ݂ܝܼܩܵܐ ܘܙܘܼܒܛܸܢܵܐ ܘܵܓ̰ܹܒ ܝܼܠܵܗ̇ ܥܲܠܘܼܗܝ ܕܡܲܣܸܡ ܒܵܠܵܐ ܕܠܵܐ ܦܵܝܫܝܼ ܣܠܝܼܒܹ̈ܐ ܡܸܢܹܗ ܐܲܢܹܐ ܛܵܒ݂ܵܬܹ̈ܐ ܫܲܪܝܼܪܹ̈ܐ ܕܐܝܼܬ ܠܹܗ. ܘܐܲܢ݇ܬ ܝܵܐ ܡܲܠܟܵܐ ܗܵܕܟ݂ܵܐ ܝܘܸܬ ܘܛܠܸܒܠܘܼܟ ܡܸܢܝܼ ܪܵܐܝ ܘܓ̰ܘܼܘܵܒ ܘܕܸܥ ܕܐܝܼܬ ܠܝܼ ܚܲܕ ܪܵܐܝ ܚܲܕ ܣܵܗܡܹܗ ܐܲܫܟܵܪܵܐ ܝܠܹܗ ܘܣܵܗܡܹܗ ܐ݇ܚܹܪ݇ܢܵܐ ܛܸܫܝܵܐ ܝܼܠܹܗ. ܘܫܘܼܠܹ̈ܐ ܛܸܫܝܹ̈ܐ ܐܝܼܬ ܠܗ݇ܘܿܢ ܕܪ̈ܵܓ̰ܹܐ: ܡܸܢܵܝ ܟܹܐ ܥܵܒ݂ܪܝܼ ܒܝܼܵܝ ܚܲܕܟ̰ܵܐ ܐ݇ܢܵܫܹ̈ܐ ܘܡܸܢܵܝ ܟܹܐ ܦܵܝܫܝܼ ܓܸܠܝܹ̈ܐ ܩܵܕ݇ܡ ܪܵܒܵܐ ܐ݇ܢܵܫܹ̈ܐ ܘܡܸܢܵܝ ܟܹܐ ܗܲܡܙܸܡܝܼ ܥܲܠܵܝ ܬܪܹܝܢ ܦܲܪ̈ܨܘܿܦܹܐ ܐܲܚܟ̰ܝܼ. ܘܠܹܐ ܝܘܸܢ ܒܝܼܕܵܥܵܐ ܡܲܨܠܵܗܲܬ ܕܫܲܪܸܟܝܼ ܒܐܵܗܵܐ ܪܸܥܝܵܢܵܐ ܛܸܫܝܵܐ ܕܒܵܥܹܝܢ ܕܓܵܠܹܝܢܹܗ ܩܵܬܘܼܟ: ܐܸܠܵܐ ܬܪܹܝܢ ܠܸܫܵܢܹ̈ܐ ܘܐܲܪܒܲܥ ܢܵܬܝܵܬܹ̈ܐ. ܗܵܝܓܵܗ ܩܸܡܠܹܗ ܡܲܠܟܵܐ ܗܲܪ ܒܗ̇ܝ ܣܵܥܲܬ ܘܐ݇ܙܸܠܘܿܢ ܠܚܲܕ ܡܲܢܙܝܼܠ ܐ݇ܚܹܪ݇ܢܵܐ ܘܗܘܼܡܙܸܡܠܘܿܢ ܚܲܠܘܵܬܝܼ ܥܲܡ ܚܕܵܕܹ̈ܐ. ܘܫܘܼܐܵܠܵܐ ܩܲܕܡܵܝܵܐ ܕܡܲܠܟܵܐ ܐܵܗܵܐ ܗ݇ܘܵܐ ܕܐ݇ܡܸܪܹܗ: ܒ݂ܝܼܕܵܥܵܐ ܝܘܸܬ ܫܘܼܪܵܝܵܐ ܕܕܸܫܡܸܢܵܝܘܼܬܲܢ ܒܹܝܠܲܢ ܘܒܹܝܠ ܩܘܿܦܝܵܬܹ̈ܐ¿ ܐ݇ܡܸܪܹܗ ܗܹܐ ! ܚܕܵܐ ܗܹܡܸܙܡܵܢ ܝܼܠܵܗ̇ ܕܐ݇ܡܝܼܪܵܐ ܠܹܗ ܚܲܕ ܩܲܪܓ݂ܵܐ. ܐ݇ܡܸܪܹܗ ܡܲܠܟܵܐ ܗܲܩܝܼ ܠܹܗ ܐܵܗܵܐ ܚܲܒܪܵܐ. ܐ݇ܡܸܪܹܗ ܩܲܪܓ݂ܵܐ: ܟܹܐ ܗܲܩܝܼ ܕܚܕܵܐ ܕܲܣܬܵܐ ܕܩܘܦܝܬ̈ܐ ܘܕܩܪ̈ܓܐ. ܨܗ ܕܠܲܩܠܵܩܸܣܹ̈ܐ ܠܲܝܬ ܗ݇ܘܵܐ ܠܵܗ̇ ܡܲܠܟܵܐ. ܘܟܠܵܝ ܫܠܸܡܠܘܿܢ ܕܡܲܬܒ݂ܝܼ ܗ݇ܘܵܘ ܥܲܠܵܝ ܡܲܠܟܵܐ ܕܩܘܿܦܝܵܬܹ̈ܐ. ܘܟܲܕ ܓ̰ܡܝܼܥܹ̈ܐ ܗ݇ܘܵܘ ܒܡܲܨܠܵܗܲܬ ܚܙܹܠܘܿܢ ܚܲܕ ܩܲܪܓ݂ܵܐ ܕܟܸܠܝܵܐ ܗ݇ܘܵܐ ܩܘܼܪܒܵܝ ܘܐ݇ܡܸܪܘܿܢ: ܐܸܢ ܐܵܬܹܐ ܗ݇ܘܵܐ ܐܵܗܵܐ ܩܲܪܓ݂ܵܐ ܒܸܕ ܥܵܒܕܲܚ ܗ݇ܘܵܘ ܡܲܨܠܵܗܲܬ ܥܲܡܘܼܗܝ ܒܘܿܬ ܐܵܗܵܐ ܩܲܪܓ݂ܵܐ ܒܸܕ ܥܵܒ݂ܕܲܚ ܗ݇ܘܵܘ ܡܲܨܠܵܗܲܬ ܥܲܡܘܼܗܝ ܒܘܿܬ ܘܥܒܸܕܠܘܿܢ ܡܲܨܠܵܗܲܬ ܥܲܡܘܼܗܝ. ܗ̇ܘ ܐܝܼܬܵܐ ܐ݇ܡܸܪܹܗ ܩܵܬܵܝ ܛܵܘܣܹ̈ܐ ܗܵܘܝܼ ܗ݇ܘܵܘ ܦܸܢܝܹ̈ܐ ܡ̣ܢ ܕܘܼܢܝܹܐ ܢܸܫܪܹ̈ܐ ܘܗܵܘܝܼ ܗ݇ܘܵܘ ܦܪ̈ܝܼܩܹܐ ܛܵܘܣܹ̈ܐ ܘܐܘܿܪ̈ܕܵܓܹܐ ܘܢܲܥܵܡܹ̈ܐ ܘܝܵܘܢܹ̈ܐ ܓܵܪܵܓ ܠܵܐ ܡܲܩܝܼܡܝܼܬܘܿܢ ܥܲܠܵܘܟ݂ܘܿܢ ܡܲܠܟܵܐ ܡ̣ܢ ܩܘܿܦܝܵܬܹ̈ܐ ܕܐܵܗܵܐ ܛܲܝܪܵܐ ܒܲܕܨܸܦܲܬ ܝܼܠܹܗ ܡ̣ܢ ܟܠܵܝ ܛܲܝܪܹ̈ܐ ܒܨܘܼܪܬܘܼܗܝ ܘܨܵܘܵܢܵܐ ܝܠܹܗ ܒܬܲܪܟܝܼܒܘܼܗܝ ܘܒܵܨܘܿܪܵܐ ܝܠܹܗ ܒܗܵܘܢܘܼܗܝ ܘܬܘܼܢܕ ܝܼܠܹܗ ܒܟܲܪܒܘܼܗܝ ܘܒܹܐܪ̈ܲܚܡܹܐ ܝܠܹܗ ܙܵܘܕܵܐ ܡܸܢ ܟܠܵܝ ܛܲܝܪܹ̈ܐ ܫܒ݂ܘܿܩ ܡ̣ܢ ܣܸܡܝܘܼܬܘܼܗܝ ܘܠܵܐ ܚܙܵܝܬܘܼܗܝ ܒܐܝܼܡܵܡܵܐ ܘܣܲܟ݂ܠܘܼܬܘܼܗܝ ܘܝܲܨܪܘܼܗܝ ܒܝܼܫܵܐ. ܐܸܠܵܐ ܐܸܢ ܒܵܥܹܝܬܘܿ. ܕܥܵܒ݂ܕܝܼܬܘܿܢ ܠܹܗ ܡܲܠܟܵܐ ܐܲܚܬܘܿܢ ܬܲܓܒܸܪܘܼܢ ܫܘܼܓ݂ܠܵܘܟ݂ܘܿܢ ܒܠܵܐ ܕܝܹܗ ܗܲܪ ܒܪܸܥܝܵܢܵܘܟ݂ܘܿܢ ܘܒܗܵܘܢܵܘܟ݂ܘܿܢ ܐܲܝܟ ܕܥܒܸܕ ܠܵܗ̇ ܟܸܪܘܝܼܫ ܕܚܫܸܒ݂ܠܵܗ̇ ܕܣܲܗܪܵܐ ܝܠܹܗ ܡܲܠܟܵܗ̇ ܐܝܼܢܵܐ ܗ̇ܝ ܥܒܸܕܠܵܗ̇ ܐܲܝܟ ܗܵܘܢܵܐ ܕܓܵܢܘܼܗ̇. ܐܡܸܪܘܿܢ ܛܲܝܪܹܐ ܗܲܩܝܼܠܹܗ ܐܵܗܵܐ ܚܲܒܪܵܐ. ܐ݇ܡܸܪܹܗ ܩܲܪܓ݂ܵܐ: ܟܹܐ ܗܲܩܝܼ ܕܚܕܵܐ ܐܲܪܥܵܐ ܕܦܝܼܠܹ̈ܐ ܠܵܐ ܐ݇ܬܹܠܘܿܢ ܡܸܛܪ̈ܵܬܹܐ ܥܲܠܘܼܗ̇ ܚܲܕܟܡܵܐ ܫܸܢܹ̈ܐ ܘܒܨܸܪܘܿܢ ܒܝܼܘܼܗ̇ܡܝܼ̈ܵܐ ܘܒܪܸܠܘܿܢ ܓܸܠܠܹ̈ܐ ܘܐܝܼܠܵܢܹ̈ܐ ܘܥܲܝܢܵܬܹ̈ܐ ܘܒܥܸܓ̰ܠܘܿܢ ܦܝܼܠܹ̈ܐ ܡ̣ܢ ܨܲܗܘܵܐ ܘܩܒܸܠܘܿܢ ܟܸܣ ܡܲܠܟܵܝ. ܘܫܘܼܕܸܪܹܗ ܡܲܠܟܵܐ ܩܵܨܝܼ̈ܕܘܼܗܝ ܘܓܵܫܘܿܫܘܼ̈ܗܝ ܠܟܠ ܕܘܼܟܵܐ ܘܕܸܪܹܗ ܚܲܕ ܡ̣ܢ ܩܵܨܝܼ̈ܕܘܼܗܝ ܘܩܵܡ ܡܲܕܸܥܠܹܗ ܘܐ݇ܡܸܪܹܗ: ܚܙܹܠܝܼ ܒܦܸܠܵܢ ܕܘܼܟܬܵܐ ܚܕܵܐ ܥܲܝܢܵܐ ܡܵܪܲܬ ܡܝܼ̈ܵܐ ܕܟܹܐ ܦܵܝܫܵܐ ܩܪܝܼܬܵܐ ܥܲܝܢܵܐ ܕܣܲܗܪܵܐ. ܘܐ݇ܙܸܠܹܗ ܡܲܠܟܵܐ ܕܦܝܼܠܹ̈ܐ ܥܲܡ ܚܲܒ݂ܪ̈ܵܘܵܬܘܼܗܝ ܠܗ̇ܝ ܥܲܝܢܵܐ ܠܸܫܬܵܝܵܐ ܡܝܼ̈ܵܐ ܡܸܢܘܼܗ̇ ܗ̇ܘ ܘܦܝܼ̈ܠܘܼܗܝ ܨܘ ܦܣܘܩܐ. ܕ. ܘܗ̇ܝ ܥܲܝܢܵܐ ܒܐܲܪܥܵܐ ܕܟܸܪ̈ܘܝܼܫܹܐ ܗ݇ܘܵܐ ܘܦܸܫܠܘܿܢ ܕܘܼܫܕܸܫܹ̈ܐ ܓܵܘ ܩܸܢܵܬܵܝ̈ ܘܪܵܒܵܐ ܡܸܢܵܝ ܡܝܼܬܠܘܿܢ: ܘܓ̰ܡܸܥܠܘܿܢ ܟܸܣ ܡܲܠܟܵܝ ܘܬܘܼܢܹܠܘܿܢ ܩܵܬܘܼܗܝ ܡܸܢܕܝܼ ܕܓܕܸܫܠܹܗ ܥܲܠܵܝ ܡ̣ܢ ܦܝܼܠܹ̈ܐ. ܘܐ݇ܡܸܪܹܗ ܡܲܠܟܵܐ ܩܵܬܵܝ: ܟܠ ܕܐܝܼܬ ܠܹܗ ܚܲܕ ܪܸܥܝܵܢܵܐ ܚܘܼܫ ܬܵܢܹܐ ܠܹܗ. ܘܩܸܡܠܵܗ̇ ܚܕܵܐ ܡ̣ܢ ܟܸܪ̈ܘܝܼܫܹܐ ܘܫܸܡܵܗ̇ ܦܝܼܪܘܿܙ ܗ݇ܘܵܐ ܘܟܹܐ ܝܵܕܹܥ ܗ݇ܘܵܐ ܠܵܗ̇ ܡܲܠܟܵܐ ܒܘܿܬ ܪܸܥܝܵܢܘܼܗ̇ ܛܵܒ݂ܵܐ ܘܡܲܪܕܘܼܬܘܼܗ̇ ܘܐ݇ܡܸܪܵܗ̇: ܐܸܢ ܒܵܣܡܵܐ ܠܹܗ ܡܲܠܟܵܐ ܫܲܕܸܪܝܼ ܠܟܸܣ ܦܝܼܠܹ̈ܐ ܘܫܲܕܸܪ ܥܲܡܝܼ ܚܲܕ ܡܗܲܝܡܢܵܐ ܕܚܵܙܹܐ ܘܫܵܡܹܥ ܡܸܢܕܝܼ ܕܗܲܡܙܸܡܵܢ ܘܡܲܕܸܥ ܠܹܗ ܠܡܲܠܟܵܐ. ܐ݇ܡܸܪܹܗ ܩܵܬܘܼܗ̇ ܡܲܠܟܵܐ: ܗܲܪ ܐܲܢ݇ܬܝ ܐܲܝܡܝܼܢ ܝܼܘܲܬܝ ܘܪܵܐܙܝܼ ܝܘܲܚ ܒܗܹܡܸܙܡܵܢܵܟ݂ܝ ܙܸܠ݇ܝ ܠܟܸܣ ܦܝܼܠܹ̈ܐ ܘܗܲܡܙܸܡܝ ܡܸܢ ܛܵܪܵܦ ܕܝܼܲܢ ܡܸܢܕܝܼ ܕܒܵܣܡܵܐ ܠܵܟ݂ܝ. ܘܕܸܥܝ: ܕܡܫܲܕܪܵܐ ܒܪܸܥܝܵܢܹܗ ܘܒܗܵܘܢܹܗ ܘܒܒܲܣܝܼܡܘܼܬܹܗ ܘܒܡܝܲܬܪܘܼܬܹܗ ܟܹܐ ܡܲܕܸܥ ܥܲܠ ܗܵܘܢܵܐ ܕܫܲܕܪܵܢܹܗ ܒܲܣ ܡܲܚܙܝܼܲܬܝ ܡܲܟܝܟ݂ܘܼܬܵܐ ܘܒܲܣܝܼܡܘܼܬܵܐ: ܡܣܵܒܵܒ ܕܡܫܲܕܪܵܐ ܟܹܐ ܡܲܪܟܸܟ ܠܠܸܒܵܘܵܬܹ̈ܐ ܒܚܸܠܝܘܼܬܹܗ ܘܟܹܐ ܡܲܩܫܹܐ ܠܗ݇ܘܿܢ ܒܩܸܫܝܘܼܬܹܗ. ܗܵܝܓܵܗ ܐ݇ܙܸܠܵܗ̇ ܗܛܝ ܡܸܪܘܝܼܫ ܒܚܲܕ ܠܲܝܠܹܐ ܕܒܝܼܘܼܗܝ ܣܲܗܪܵܐ ܟ̰ܸܡ ܒܲܗܪܵܢܵܐ ܗ݇ܘܵܐ ܗܲܠ ܕܡܛܸܠܵܗ̇ ܠܟܸܣ ܦܝܼܠܹ̈ܐ ܘܠܵܐ ܒܥܸܠܵܗ̇ ܕܩܲܪܒܸܢܵܐ ܗ݇ܘܵܐ ܠܟܸܣܠܵܝ ܕܠܵܐ ܕܵܝܫܝܼ ܗ݇ܘܵܐ ܠܵܗ̇ ܒܐܲܩܠܵܝ ܐܵܦܸܢ ܕܠܵܐ ܒܝܼܕܲܥܬܵܐ. ܘܐ݇ܣܸܩܠܵܗ̇ ܠܚܲܕ ܛܘܼܪܵܐ ܘܕܪܹܠܵܗ̇ ܩܵܠܹ̈ܐ ܒܡܲܠܟܵܐ ܕܦܝܼܠܹ̈ܐ ܘܐ݇ܡܸܪܵܗ̇ ܩܵܬܘܼܗܝ: ܣܲܗܪܵܐ ܩܵܡ ܫܲܕܸܪܝܼ ܠܟܸܣܠܘܼܟ ܘܡܫܲܕܪܵܐ ܠܹܐ ܦܵܐܹܫ ܠܝܼܡܵܐ ܒܗ̇ܘ ܡܸܢܕܝܼ ܕܐܵܡܹܪ ܐܵܦܸܢ ܡܲܙܝܸܕ ܘܡܲܩܫܹܐ ܠܵܗ̇ ܗܹܡܸܙܡܵܢܹܗ. ܐ݇ܡܸܪܹܗ ܡܲܠܟܵܐ ܕܦܝܼܠܹ̈ܐ ܘܡܘܼܕܝܼ ܝܠܵܗ̇ ܫܠܝܼܚܘܼܬܵܟ݂ܝ¿ ܐ݇ܡܸܪܵܗ̇ ܒܹܐܡܵܪܵܐ ܝܠܹܗ ܩܵܬܘܼܟ ܣܲܗܪܵܐ: ܡܲܢ ܕܒܝܼܕܵܥܵܐ ܝܠܹܗ ܕܚܲܝܠܵܢܵܐ ܝܠܹܗ ܡ̣ܢ ܚܲܕܟܡܵܐ ܐ݇ܚܹܪ̈݇ܢܹܐ ܕܝܼܢܵܐ ܒܝܼܫ ܙܵܥܝܼܦ ܡܸܢܹܗ ܘܒܘܿܬ ܐܵܗܵܐ ܒܵܥܹܐ ܕܥܵܒܸܕ ܚܲܝܠܵܐ ܐܵܦ ܥܲܠ ܚܲܝܠܵܢܹ̈ܐ: ܒܸܕ ܚܵܕܸܪ ܚܲܝܠܘܼܗܝ ܥܲܠܘܼܗܝ ܠܒܝܼܫܬܵܐ. ܘܐܲܢ݇ܬ ܕܩܘܦܝܬ̈ܐ ܘܕܩܪ̈ܓܐ. ܨܙ ܝܕܸܥܠܘܼܟ ܕܒܝܼܫ ܚܲܝܠܵܢܵܐ ܝܘܸܬ ܡ̣ܢ ܚܲܕܟܡܵܐ ܗܲܝܘܵܢܹ̈ܐ ܙܥܘܿܪܹ̈ܐ ܘܒܘܿܬ ܐܵܗܵܐ ܫܩܸܠܘܼܟ ܫܘܼܒ݂ܗܵܪܵܐ ܘܩܘܼܫܕܸܪܘܼܟ ܘܐ݇ܬܹܠܘܼܟ ܠܥܲܝܢܵܐ ܕܟܹܐ ܦܵܝܫܵܐ ܩܪܝܼܬܵܐ ܒܫܸܡܝܼ ܘܡܘܼܓ̰ܘܸܓ̰ܵܐ ܠܘܼܟ ܘܚܒ݂ܝܼܛܵܐ ܠܘܼܟ. ܒܘܿܬ ܐܵܗܵܐ ܩܵܡ ܫܲܕܸܪܝܼ ܠܟܸܠܘܼܟ ܕܡܲܪܥܸܫܵܢܘܼܟ ܕܠܵܐ ܥܵܒ݂ܕܸܬ ܗܵܕܟ݂ܵܐ ܚܕܵܐ ܓܵܗܵܐ ܐ݇ܚܹܪ݇ܬܵܐ ܘܐܸܢ ܡܸܢܕܪܹܫ ܥܵܒ݂ܕܸܬ ܗܵܕܟ݂ܵܐ ܒܸܬܵܐ ܡܲܣܡܸܢܘܿܢ ܥܲܝ̈ܢܘܼܟ ܘܒܸܕ ܫܵܩܠܹܢܵܗ̇ ܓܵܢܘܼܟ. ܘܐܸܢ ܒܫܸܟ ܝܼܘܸܬ ܥܲܠ ܫܠܝܼܚܘܼܬܝܼ ܬܵܐܠܘܼܟ ܓ̰ܲܠܕܹܐ ܠܥܲܝܢܵܐ ܗܵܐ ܒܹܐܬܵܝܵܐ ܝܘܵܢ ܒܵܬ݇ܪܘܼܟ ܠܬܵܡܵܐ. ܘܥܘܼܓ̰ܸܒܠܹܗ ܡܲܠܟܵܐ ܕܦܝܼܠܹ̈ܐ ܒܗܹܡܸܙܡܵܢ ܕܟܸܪܘܝܼܫ ܘܐ݇ܙܸܠܹܗ ܠܥܲܝܢܵܐ ܥܲܡ ܦܝܼܪܘܿܙ ܫܠܝܼܚܵܐ ܘܟܲܕ ܓܘܼܫܸܩܠܹܗ ܓܵܘܵܗ̇ ܚܙܹܠܹܗ ܒܲܗܪܹܗ ܕܣܲܗܪܵܐ ܓܵܘܵܗ̇ ܘܐ݇ܡܸܪܵܗ̇ ܩܵܬܘܼܗܝ ܟܸܪܘܝܼܫ: ܫܩܘܿܠ ܒܚܲܪܛܘܼܡܘܼܟ ܡ̣ܢ ܕܐܲܢܪ̈ ܡܝܼ̈ܵܐ ܘܚܲܠܸܠ ܒܝܼܵܝ ܦܵܬܘܼܟ ܘܣܓ݂ܘܿܕ ܠܣܲܗܪܵܐ. ܘܡܘܼܥܒܸܪܹܗ ܦܝܼܠܵܐ ܚܲܪܛܘܼܡܹܗ ܓܵܘ ܡܝܼ̈ܵܐ ܘܓ̰ܘܸܓ̰ܠܘܿܢ ܘܫܸܒ݂ܠܹܗ ܕܪܥܹܠܹܗ ܣܲܗܪܵܐ ܘܐ݇ܡܸܪܹܗ: ܡܵܐ ܠܹܗ ܠܣܲܗܪܵܐ ܕܪܓܸܕܠܹܗ ܚܘܼ ܠܵܐ ܟܪܸܒܠܹܗ ܡ̣ܢ ܗ̇ܝ ܕܡܘܼܥܒܸܪܝܼ ܚܲܪܛܘܼܡܝܼ ܒܡܝܼ̈ܵܐ¿ ܐ݇ܡܸܪܵܗ̇ ܟܸܪܘܝܼܫ ܗܹܐ: ܘܣܓܸܕܠܹܗ ܦܝܼܠܵܐ ܠܣܲܗܪܵܐ ܚܕܵܐ ܓܵܗܵܐ ܐ݇ܚܸܪ݇ܬܵܐ ܘܥܒܸܕܠܹܗ ܬܵܘܒܵܐ ܩܵܕ݇ܡܘܼܗܝ ܥܲܠ ܡܸܢܕܝܼ ܕܥܒ݂ܝܼܕ ܗ݇ܘܵܐ ܠܹܗ ܘܩܘܼܘܸܠܹܗ ܕܠܹܐ ܥܵܒܹܕ ܗ݇ܘܵܐ ܠܹܗ ܡܸܢܕܪܹܫ ܠܵܐ ܗ̇ܘ ܘܐܵܦܠܵܐ ܚܲܕ ܡ̣ܢ ܦܝܼ̈ܠܘܼܗܝ. ܐ݇ܡܸܪܹܗ ܩܲܪܓ݂ܵܐ ܫܒ݂ܘܿܩ ܡ̣ܢ ܐܲܢܹܐ ܚܲܨܝܲܬܹ̈ܐ ܕܡܘܼܕܟܸܪܵܝܠܝܼ ܥܲܠ ܩܘܿܦܝܵܬܹ̈ܐ ܐܝܼܬ ܒܝܼܵܝ ܐܵܦ ܒܝܼܫܘܼܬܵܐ ܘܩܲܠܒܘܼܬܵܐ ܘܥܲܠܕܵܝܬܵܐ. ܘܒܝܼܫܵܐ ܕܡܲܠܟܹ̈ܐ ܗ̇ܘ ܝܼܠܹܗ ܕܝܼܠܹܗ ܥܲܠܕܝܼܵܢܵܐ. ܘܡܲܢ ܕܢܵܦܸܠ ܒܓ̰ܘܼܪܵܒܵܐ ܕܡܲܠܟܵܐ ܕܲܓ݂ܵܠܵܐ ܘܦܵܠܹܚ ܩܵܬܘܼܗܝ ܒܸܕ ܓܵܕܹܫ ܥܲܠܘܼܗܝ ܗ̇ܘ ܡܸܢܕܝܼ ܕܓܕܹܫܠܹܗ ܠܩܲܩܒ݂ܵܢܵܐ ܘܠܙܲܪܚܵܐ ܟܲܕ ܐ݇ܙܸܠܘܿܢ ܠܫܲܪܥ ܠܟܸܣ ܚܲܕ ܩܵܛܵܐ. ܐ݇ܡܸܪܘܿܢ ܠܲܩܠܵܩܸܣܹ̈ܐ ܗܲܩܝܼܠܹܗ ܩܵܬܲܢ ܐܵܗܵܐ ܚܲܒܪܵܐ. ܐ݇ܡܸܪܹܗ ܩܲܪܓ݂ܵܐ: ܐܝܼܬ ܗ݇ܘܵܐ ܠܝܼ ܚܲܕ ܫܒ݂ܵܒ݂ܵܐ ܙܲܪܚܵܐ ܒܥܸܩܪܵܐ ܨܚ ܦܣܘܩܐ. ܕ. ܕܚܲܕ ܐܝܼܠܵܢܵܐ ܕܩܘܼܪܒܵܐ ܗ݇ܘܵܐ ܠܩܸܢܝܼ ܘܪܵܒܵܐ ܓܵܗܹ̈ܐ ܣܲܚܒܸܪ ܗ݇ܘܵܐ ܠܝܼ. ܒܵܬ݇ܪ ܗܵܕܵܐ ܛܠܸܩܠܹܗ ܘܠܵܐ ܝܕܸܥܠܝܼ ܕܵܐܟ݂ܝܼ ܗܘܸܐ ܠܹܗ ܘܥܘܼܪܩܸܠܹܗ ܪܵܒܵܐ ܗܲܠ ܕܐ݇ܬܹܠܹܗ ܚܲܕ ܩܲܩܒ݂ܵܢܵܐ ܠܕܘܼܟܬܹܗ ܘܫܪܹܠܹܗ ܓܵܘܘܼܗ̇ ܘܠܵܐ ܒܥܹܠܝܼ ܕܡܲܟܠܹܝܢ ܗ݇ܘܵܐ ܠܹܗ ܘܥܡܸܪܹܗ ܬܲܡ̇ܢ ܚܲܕ ܙܲܒ݂ܢܵܐ ܘܕܸܪܹܗ ܗ̇ܘ ܙܲܪܚܵܐ ܡ̣ܢ ܒܵܬ݇ܪ ܪܵܒܵܐ ܥܕܵܢܵܐ ܘܐ݇ܬܹܠܹܗ ܠܒܲܝܬܹܗ ܘܚܙܹܠܹܗ ܠܩܲܩܒ݂ܵܢܵܐ ܕܗܘܝܼܵܐ ܝܠܹܗ ܡܵܪܵܐ ܥܲܠܘܼܗܝ ܐ݇ܡܸܪܹܗ ܩܵܬܘܼܗܝ: ܐܵܗܵܐ ܕܘܼܟܬܵܐ ܕܝܼܝܼ ܝܼܠܵܗ̇ ܫܲܢܝܼ ܡܸܢܵܗ̇. ܐ݇ܡܸܪܹܗ ܩܲܩܒ݂ܵܢܵܐ ܡܲܣܟܲܢ ܕܝܼܝܼ ܝܠܵܗܚ ܘܬܚܘܿܬ ܐܝܼܕܝܼ ܝܠܵܗ̇ ܐܲܬ݇ܬ ܒܚܲܝܠܵܐ ܒܵܥܹܝܬ ܕܫܵܩܠܹܬܵܗ̇ ܡܸܢܝܼ. ܐܸܢ ܠܘܼܟ ܐܝܼܬ ܚܕܵܐ ܗܲܩܘܼܬܵܐ ܗܘܝܼ ܗܵܙܹܪ ܠܡܲܣܒܘܼܬܘܼܗ̇. ܐ݇ܡܸܪܹܗ ܙܲܪܚܵܐ ܐܝܼܬ ܩܘܼܪܒܵܐ ܐܸܠܲܢ ܚܲܕ ܕܲܝܵܢܵܐ ܬܵܐ ܐܵܙܲܠ݇ܚ ܠܡܸܣܠܹܗ. ܐ݇ܡܸܪܹܗ ܩܲܩܒ݂ܵܢܵܐ: ܡܲܢ ܝܼܠܹܗ ܐܵܗܵܐ ܕܲܝܵܢܵܐ¿ ܐ݇ܡܸܪܹܗ ܙܲܪܚܵܐ: ܠܡܲܪܙܵܐ ܕܝܵܡܵܐ ܐܝܼܬ ܚܲܕ ܩܲܛܵܐ ܙܵܕܥܵܢܵܐ ܡ̣ܢ ܐܲܠܵܗܵܐ ܕܟܹܐ ܨܵܐܹܡ ܒܝܵܘܡܵܐ ܘܟܹܐ ܨܵܠܹܐ ܘܟܹܐ ܫܵܗܹܪ ܟܠܹܗ ܠܲܝܠܹܐ ܘܠܹܐ ܡܵܚܹܐ ܙܝܵܢܵܐ ܠܟ̰ܘܼ ܗܲܝܘܵܢ ܘܠܹܐ ܬܲܦܸܟ ܕܸܡܵܐ: ܬܘܼܪܣܵܝܹܗ ܓܸܠܵܐ ܝܠܹܗ ܘܡ̣ܢ ܗ̇ܘ ܡܸܢܕܝܼ ܕܓܵܪܦܵܐ ܠܹܗ ܝܵܡܵܐ: ܐܸܢ ܒܣܵܡܘܼܟ݂ ܝܼܠܵܗ̇ ܐܵܙܲܠ̇ܚ ܥܵܒ݂ܕܲܚ ܠܵܗ̇ ܥܲܪܙܲܢ ܩܵܬܘܼܗܝ ܘܗܵܘܲܚ ܪܵܙܝܼ ܒܝܹܗ. ܐ݇ܡܸܪܹܗ ܩܲܩܒ݂ܵܢܵܐ ܨܦܵܝܝܼ ܪܵܙܝܼ ܝܘܸܢ ܒܝܹܗ ܐܸܢ ܝܼܠܹܗ ܐܲܝܟ ܕܒܹܐܡܵܪܵܐ ܝܘܸܬ. ܘܐ݇ܙܸܠܘܿܢ ܠܟܸܣܠܹܗ: ܘܐܵܢܵܐ ܐ݇ܙܹܠܝܼ ܒܵܬ݇ܪܵܝ ܕܚܵܙܹܝܢ ܗ݇ܘܵܐ ܕܝܼܘܵܢ ܕܗ̇ܘ ܨܲܝܵܡܵܐ ܘܫܲܗܵܪܐ. ܘܟܲܕ ܚܙܹܠܹܗ ܩܵܛܵܐ ܠܩܲܩܒ݂ܵܢܵܐ ܘܠܙܲܪܚܵܐ ܒܹܐܬܵܝܵܐ ܠܵܟܸܣܠܘܼܗܝ ܦܫܸܛܠܹܗ ܘܩܡܸܠܹܗ ܠܨܠܘܿܬܵܐ ܘܡܘܼܚܙܸܐ ܠܹܗ ܡܲܟܝܼܟ݂ܘܼܬܵܐ ܘܥܹܒܵܕܲܬܟܵܪܘܼܬܵܐ ܘܥܘܼܓ̰ܸܠܘܿܢ ܟܲܕ ܩܵܡ ܚܵܙܝܼܠܹܗ ܗܵܕܟ݂ܵܐ. ܘܩܘܼܪܒܸܢܘܿܢ ܠܟܸܣܠܹܗ ܟܲܕ ܒܸܢܟ݂ܵܦܵܐ ܡܸܢܹܗ ܘܕܪܹܠܘܿܢ ܫܠܵܡܵܐ ܥܲܠܘܼܗܝ ܘܛܠܸܒܠܘܿܢ ܕܥܵܒܸܕ ܗ݇ܘܵܐ ܠܵܗ̇ ܕܝܼܘܵܢܵܝ. ܘܦܘܼܩܕܵܝܠܹܗ ܕܥܵܒ݂ܕܝܼܠܵܗ̇ ܥܲܪܙܵܝ ܘܥܒ݂ܝܼܕܵܐ ܠܗ݇ܘܿܢ. ܘܐ݇ܡܸܪܹܗ ܩܵܬܵܝ: ܗܵܐ ܣܝܼܒ݂ܵܐ ܝܘܸܢ ܘܥܲܝ̈ܢܝܼ ܠܹܐ ܝܢܵܐ ܒܸܚܙܵܝܵܐ ܘܢܵܬܝܵܬܝܼ ܕܩܘܦܝܬ̈ܐ ܘܕܩܪ̈ܓܐ. ܨܛ ܝܘܼܩܪܸ̈ܢܹܐ ܝܢܵܐ ܬܵܝܡܘܼܢ ܩܘܼܪܒܵܐ ܡܲܫܡܸܥܡܘܼܢ ܠܝܼ ܩܵܠܵܘܼܟ݂ܘܿܢ ܘܩܘܼܪܒܸܢܘܿܢ ܠܟܸܣܠܹܗ ܘܬܘܼܢܹܠܘܿܢ ܟܠܚܲܕ ܡܸܢܵܝ ܗܹܡܸܙܡܵܢܘܼ̈ܗܝ ܘܛܠܸܒܠܘܿܢ ܡܸܢܹܗ ܦܣܵܩܕܝܼܢܵܐ ܘܐ݇ܡܸܪܹܗ: ܦܘܼܪܡܝܼܵܝܠܝܼ ܚܲܒܪ̈ܘܟ݂ܘܿܢ ܘܝܕܸܥܠܝܼ ܡܲܛܠܲܒܵܘܟ݂ܘܿܢ: ܐܸܠܵܐ ܕܵܝܢܝܼ ܝܠܹܗ ܕܫܲܪܹܝܢ ܠܝܵܗ݇ܒ݂ܵܘܟ݂ܘܿܢ ܢܲܨܝܼܗܲܬ ܡ̣ܢ ܩܵܕ݇ܡ ܕܩܵܛܥܹܢܵܗ̇ ܕܝܼܘܵܢܵܘܟ݂ܘܿܢ ܝܵܥܢܹܐ ܕܡܲܕܟܸܪܸܢܵܘܟ݂ܘܿܢ ܘܦܲܩܕܹܢܵܘܟ݂ܘܿܢ ܥܲܠ ܕܸܚܠܲܬ ܐܲܠܵܗܵܐ ܘܕܠܵܐ ܒܵܥܹܝܬܘܿܢ ܐܸܠܵܐ ܗܵܩܘܼܬܵܐ. ܡܣܵܒܵܒ ܕܡܲܚܸܒܵܢܵܐ ܕܗܵܩܘܼܬܵܐ ܟܹܐ ܡܲܢܬܹܐ ܐܵܦܸܢ ܦܣܵܩܕܝܼܢܵܐ ܗܵܘܹܐ ܕܲܪܩܘܼܒ݂ܠܘܼܗܝ ܘܡܲܚܸܒܵܢܵܐ ܟܹܐ ܓܘܼܢܵܗܟܵܪ ܝܼܠܹܗ ܐܵܦܸܢ ܦܘܼܣܩܵܢܵܐ ܗܵܘܹܐ ܐܲܝܟ ܠܸܒܹܗ. ܘܐ݇ܢܵܫܵܐ ܒܐܲܢܹܐ ܚܲܝܹ̈ܐ ܠܲܝܬ ܠܹܗ ܟ̰ܘܼ ܡܸܢܕܝܼ: ܠܵܐ ܕܵܘܸܠܬܵܐ ܘܠܵܐ ܦܘܼܠܚܵܢܵܐ ܐܸܠܵܐ ܥܒ݂ܵܕܹ̈ܐ ܛܵܒܹ̈ܐ ܟܹܐ ܥܵܒ݂ܕܝܼ ܠܹܗ ܐ݇ܢܵܫܵܐ ܡܲܢܬܝܼܵܢܵܐ ܘܡܘܼܚܸܒܵܐ ܘܚܩܝܼܪܵܐ. ܒܲܣ ܘܵܓ̰ܹܒ ܝܼܠܵܗ̇ ܠܦܵܪܘܿܫܵܐ ܕܪܵܗܹܛ ܒܵܬ݇ܪ ܚܲܕ ܡܸܢܕܝܼ ܡܩܵܘܝܵܢܵܐ ܘܡܵܪܹܐ ܚܲܝܪ ܒܥܵܠܡܵܐ ܕܲܥܬܝܼܕ ܘܓܵܪܹܫ ܐܝܼܕܵܐ ܡ̣ܢ ܫܘܼܓ݂ܠܹ̈ܐ ܐ݇ܚܹܪ̈݇ܢܹܐ ܕܥܵܠܡܵܐ. ܡܣܵܒܵܒ ܕܩܲܕܪܵܐ ܕܡܵܐܠ ܟܸܣ ܚܲܟܝܼܡܵܐ ܐܲܝܟ ܩܲܕܪܵܐ ܕܙܸܒܠܵܐ ܝܠܹܗ. ܘܩܲܕܪܵܐ ܕܐ݇ܢܵܫܹ̈ܐ ܒܛܵܒ݂ܬܵܐ ܕܟܹܐ ܒܵܥܹܐ ܠܵܗ̇ ܩܵܬܵܝ ܘܒܒܝܼܫܬܵܐ ܕܟܹܐ ܣܵܢܹܐ ܠܵܗ̇ ܒܘܿܬ ܕܝܼܵܝ ܐܲܝܟ ܩܲܕܪܵܐ ܕܓܵܢܘܼܗܝ ܝܠܹܗ. ܘܠܵܐ ܫܠܹܐ ܠܹܗ ܡ̣ܢ ܕܐܲܝܟ ܐܲܢܹܐ ܬܘܼܢܵܝܹ̈ܐ ܗܲܠ ܕܩܵܡ ܫܲܢܸܢܘܿܢ ܘܗܵܝܓܵܗ ܟ̰ܸܡ ܩܘܼܪܒܸܢܘܿܢ ܠܟܸܣܠܹܗ. ܘܫܘܸܪܹܗ ܒܪܹܫܵܝ ܘܦܘܼܪܦܸܛܵܝܠܹܗ ܬܲܡܵܡ. ܘܫܒ݂ܘܿܩ ܡ̣ܢ ܐܲܢܹܐ ܚܲܨܝܲܬܹ̈ܐ ܣܸܢܝܹ̈ܐ ܕܡܘܼܕܸܥܠܝܼ ܩܵܬܵܘܟ݂ܘܿܢ: ܐܝܼܬ ܠܗ݇ܘܿܢ ܩܘܿܦܝܵܬܹ̈ܐ ܕܝܼܠܵܝܵܬܹ̈ܐ ܐ݇ܚܸܪ̈݇ܢܹܐ ܫܟܝܼܪܹ̈ܐ. ܒܲܣ ܗܸܟ̰ ܠܵܐ ܣܵܡܹܟ ܪܸܥܝܵܢܵܘܟ݂ܘܿܢ ܠܡܲܩܘܼܡܹܐ ܥܲܠܵܘܟ݂ܘܿܢ ܡܲܠܟܵܐ ܡ̣ܢ ܩܘܿܦܝܵܬܹ̈ܐ. ܟܲܕ ܫܡܸܥܠܘܿܢ ܠܲܩܠܵܩܸܣܹ̈ܐ ܐܲܢܹܐ ܗܹܡܸܙܡܵܢܹ̈ܐ ܡ̣ܢ ܩܲܪܓ݂ܵܐ ܦܸܫܠܘܿܢ ܡܲܢ ܓܲܒܵܝܬܵܐ ܕܡܲܠܟܵܐ ܥܲܠܵܝ ܡ̣ܢ ܩܘܿܦܝܵܬܹ̈ܐ. ܘܒܓܸܕܫܵܐ ܐܝܼܬ ܗ݇ܘܵܐ ܬܲܡ̇ܢ ܚܲܕ ܛܲܝܪܵܐ ܡ̣ܢ ܩܘܿܦܝܵܬܹ̈ܐ ܘܫܡܝܼܥܵܝ ܠܹܗ ܟܠܵܝ ܩ ܦܣܘܩܐ. ܕ. ܐܲܢܹܐ ܗܹܡܸܙܡܵܢܹ̈ܐ ܘܐ݇ܡܸܪܹܗ ܩܵܐ ܩܲܪܓ݂ܵܐ: ܙܠܸܡܠܘܼܟ ܐܸܠܝܼ ܚܲܕ ܙܠܘܼܡܝܵܐ ܟ̰ܸܡ ܓܘܼܪܵܐ ܘܠܹܐ ܝܘܸܢ ܒܝܼܕܵܥܵܐ ܐܸܢ ܡܛܝܼܬܵܐ ܝܠܵܗ̇ ܥܲܠܘܼܟ ܡܸܢܝܼ ܚܕܵܐ ܒܝܼܫܬܵܐ ܕܗܘܸܐ ܠܵܗ̇ ܣܵܒܵܒ ܠܐܵܗܵܐ ܫܘܼܓ݂ܠܵܐ ܝܵܐ ܠܵܐ. ܐܝܼܢܵܐ ܕܸܥ ܕܐܝܼܠܵܢܵܐ ܟܹܐ ܦܵܐܹܫ ܦܪܝܼܡܵܐ ܒܢܲܪܓܵܐ ܘܡܸܕܪܹܐ ܟܹܐ ܡܲܩܝܸܢ: ܘܣܲܝܦܵܐ ܟܹܐ ܦܵܪܹܡ ܒܸܣܪܵܐ ܘܡܸܕܪܹܫ ܟܹܐ ܒܵܣܹܡ ܐܝܼܢܵܐ ܕܲܪܒܵܐ ܕܠܸܫܵܢܵܐ ܗܸܟ̰ܠܹܐ ܒܵܣܡܵܐ ܘܫܡܵܛܬܵܐ ܕܫܵܡܹܛ ܠܹܗ ܗܸܟ̰ ܠܹܐ ܐܵܬܝܵܐ ܠܹܐ ܣܵܪܵܐ: ܘܢܸܟܣܵܐ ܕܓܹܐܪܵܐ ܟܹܐܥܵܒܹܪ ܒܒܸܣܪܵܐ ܘܟܹܐ ܓܵܪܫܝܼ ܠܹܗ ܘܟܹܐ ܦܲܠܛܝܼܠܹܗ ܐܸܠܵܐ ܢܸܟܣܹ̈ܐ ܕܗܹܡܸܙܡܵܢܹ̈ܐ ܟܲܕ ܥܵܒ݂ܪܝܼ ܒܠܸܒܵܐ ܘܠܹܐ ܡܵܨܹܐ ܐ݇ܢܵܫܵܐ ܕܓܵܪܹܫ ܠܗ݇ܘܿܢ ܘܦܲܠܸܛ ܠܗ݇ܘܿܢ ܡܸܢܹܗ. ܘܠܟܠ ܡܲܩܕܵܢܵܐ ܐܝܼܬ ܚܲܕ ܡܲܟ̰ܡܝܼܵܢܵܐ. ܝܵܥܢܹܐ ܠܢܘܼܪܵܐ ܡܝܼ̈ܵܐ: ܘܠܣܲܡܵܐ ܩܵܛܘܿܠܵܐ ܣܲܡܵܐ ܡܲܒܣܸܡܵܢܵܐ: ܘܠܚܲܫܵܐ ܚܘܡܣܵܢܵܐ: ܘܠܥܹܫܩ ܦܪܵܫܬܵܐ. ܐܝܼܢܵܐ ܢܘܼܪܵܐ ܕܟܝܼܢ ܠܹܐ ܟ̰ܵܡܹܐ ܠܐܵܒܵܕ. ܗܵܐ ܢܨܒ݂ܠܵܘܟ݂ܘܿܢ ܘܒܸܕ ܚܵܙܹܝܬܘܿܢ ܩܲܪ̈ܓܹܐ ܐܝܼܠܵܢܵܐ ܕܕܸܫܡܸܢܵܝܘܼܬܵܐ ܒܹܝܠܲܢ ܘܒܹܝܠܵܘܟ݂ܘܿܢ ܐܲܚܬܘܿܢ ܝܵܐ ܛܥܘܼܢܝܵܬܘܼ̈ܗܝ. ܘܦܪܸܚܠܹܗ ܘܐ݇ܙܹܠܹܗ ܟ̰ܸܡ ܟܪܝܼܒܵܐ ܘܡܘܼܕܸܥܠܹܗ ܠܡܲܠܟܵܝ ܗܹܡܸܙܡܵܢܹ̈ܐ ܕܩܲܪܓ݂ܵܐ ܘܦܠܵܛܵܐ ܕܡܲܡܠܠܹܗ ܕܥܲܡ ܠܲܩܠܵܩܸܣܹ̈ܐ. ܘܩܲܪܓ݂ܵܐ ܒܵܬ݇ܪ ܗܵܕܵܐ ܦܫܸܡܠܹܗ ܥܲܠ ܚܸܠܛܹܗ ܘܐ݇ܡܸܪܹܗ: ܒܐܲܠܵܗܵܐ ܪܵܒܵܐ ܛܪܹܐ ܠܝܼ ܠܵܩܵܕ݇ܡܵܐ ܘܗܹܡܸܙܡܵܢܝܼ ܥܒܸܪܵܗ̇ ܡ̣ܢ ܬܚܘܼܡܘܼܗ̇ ܘܓܪܹܫܠܝܼ ܒܝܼܘܼܗ̇ ܕܸܫܡܸܢܵܝܘܼܬܵܐ ܘܣܸܢܝܘܼܬܵܐ ܥܲܠ ܓܵܢܝܼ ܘܥܲܠ ܚܲܒ݂ܪ̈ܵܘܵܬܝܼ. ܬܲܟܠܵܐ ܕܠܵܐ ܗܵܘܹܝܢ ܗ݇ܘܵܐ ܬܘܼܢܝܵܐ ܐܵܗܵܐ ܚܲܒܪܵܐ ܩܵܐ ܠܲܩܠܵܩܸܣܹ̈ܐ ܘܠܵܐ ܗܵܘܹܝܢ ܗ݇ܘܵܐ ܡܘܼܕܸܥܝܵܐ ܩܵܬܵܝ ܐܵܗܵܐ ܡܸܢܕܝܼ. ܘܒܲܠܟܹܐ ܪܵܒܵܐ ܡ̣ܢ ܛܲܝܪܹ̈ܐ ܚܙܸܐ ܠܗ݇ܘܿܢ ܙܵܘܕܵܐ ܡ̣ܢ ܡܵܐ ܕܚܙܸܐ ܠܝܼ ܐܲܢܹܐ ܘܝܕܸܥܠܘܿܢ ܙܵܘܕܵܐ ܡ̣ܢ ܡܵܐ ܕܝܕܸܥܠܝܼ ܐܵܢܵܐ. ܐܸܠܵܐ ܗܘܼܫܝܵܪܘܼܬܵܐ ܩܵܡ ܡܲܟܠܝܼܵܐ ܠܗ݇ܘܿܢ ܡ̣ܢ ܕܗܲܡܙܸܡܝܼ ܗ݇ܘܵܘ ܐܲܝܟ ܕܗܘܼܡܙܹܡܠܝܼ ܐܵܢܵܐ ܒܠܵܐ ܗܘܼܫܝܵܪܘܼܬܵܐ ܘܩܵܡ ܡܲܫܬܸܩܵܐ ܠܗ݇ܘܿܢ ܓܲܫܲܩܬܵܐ ܒܦܠܵܛܹ̈ܐ ܡܲܦܫܸܡܵܢܹ̈ܐ ܕܐܵܢܵܐ ܠܵܐ ܓܘܼܫܸܩܠܝܼ ܒܝܼܵܝ ܘܠܵܐ ܬܘܼܚܡܸܢܝܼ ܥܲܠܵܝ. ܬܲܚܡܲܢܬܵܐ ܕܩܘܦܝܬ̈ܐ ܘܕܩܪ̈ܓܐ. ܩܐ ܓܘܼܪܬܵܐ ܠܵܙܹܡ ܝܼܠܵܗ̇ ܥܲܠ ܗ̇ܝ ܗܹܡܸܙܡܵܢ ܕܡܲܦܫܸܡܵܐ ܠܫܵܡܥܵܢܘܼܗ̇ ܘܠܬܲܢܝܵܢܘܼܗ̇ ܘܗܵܘܝܵܐ ܣܵܒܵܒ ܕܣܸܢܝܘܼܬܵܐ ܘܕܕܸܫܡܸܢܵܝܘܼܬܵܐ. ܘܠܹܐ ܝܢܵܐ ܚܫܝܼܚܹ̈ܐ ܡܸܓ̰ܸܕ ܐܲܝܟ ܐܲܢܹܐ ܗܹܡܸܙܡܵܢܹ̈ܐ ܕܦܵܝܫܝܼ ܩܸܪ̈ܝܹܐ ܗܹܡܸܙܡܵܢܹ̈ܐ ܐܸܠܵܐ ܓܹܐܪܹ̈ܐ. ܘܚܲܟܝܼܡܵܐ ܐܵܦܸܢ ܚܵܛܸܪܓ̰ܲܡܥ ܝܼܠܹܗ ܒܚܲܝܠܹܗ ܘܒܙܘܿܪܘܼܬܹܗ ܠܹܐ ܓܵܪܹܫ ܕܸܫܡܸܢܵܝܘܼܬܵܐ ܥܲܠ ܓܵܢܹܗ ܒܸܣܢܵܕܬܹܗ ܥܲܠ ܪܸܥܝܵܢܵܐ ܘܚܲܝܠܵܐ ܕܐܝܼܬ ܠܹܗ ܐܲܝܟ ܕܓܵܪܵܓ ܠܵܐ ܫܵܬܹܐ ܣܲܡܵܐ ܐܵܦܸܢ ܗܵܘܹܐ ܠܹܗ ܕܲܪܡܵܢܵܐ ܡܒܲܛܠܵܢܵܐ ܕܚܲܝܠܵܐ ܕܣܲܡܵܐ. ܘܗ̇ܘ ܘܦܘܼܠܚܵܢܹܗ ܨܦܵܝܝܼ ܝܼܠܹܗ ܐܵܦܸܢ ܠܹܐ ܡܵܨܹܐ ܕܦܲܫܸܩ ܒܗܹܡܸܙܡܵܢ ܦܠܵܛܹܗ ܒܸܕ ܦܵܝܫܵܐ ܝܕܝܼܥܬܵܐ ܛܵܒ݂ܘܼܬܹܗ ܒܚܲܪܬܵܐ ܘܒܢܸܣܝܵܢܵܐ. ܐܝܼܢܵܐ ܗ̇ܘ ܕܗܲܡܙܲܡܬܹܗ ܐܲܚܟ̰ܝܼ ܨܦܵܝܝܼ ܝܠܵܗ̇ ܘܫܲܦܝܼܪܬܵܐ ܝܠܵܗ̇ ܘܒܸܒܣܵܡܵܐ ܝܠܵܗ̇ ܠܫܵܡܥܵܢܹ̈ܐ ܘܨܦܵܝܝܼ ܦܲܫܘܼܩܹܐ ܝܠܹܗ ܘܨܦܵܝܝܼ ܦܲܨܘܼܠܹܐ ܝܠܹܗ ܘܨܦܵܝܝܼ ܛܘܼܦ̮ܣܹ̈ܐ ܘܕܘܼܡܝܹ̈ܐ ܒܸܪܫܵܡܵܐ ܝܠܹܗ ܘܒܸܚܪܵܙܵܐ ܝܠܹܗ ܗܸܟ̰ ܠܹܐ ܝܠܹܗ ܚܫܝܼܚܵܐ ܠܚܸܩܪܵܐ ܒܗ̇ܝ ܕܠܲܝܬ ܠܹܗ ܦܘܼܠܚܵܢܹ̈ܐ ܘܗܹܡܸܙܡܵܢܘܼ̈ܗܝ ܠܹܐ ܝܢܵܐ ܦܝܼܫܹ̈ܐ ܬܘܼ̈ܡܸܡܹܐ ܒܥܒ݂ܵܕܵܐ. ܘܐܵܢܵܐ ܡܵܪܹܐ ܡܲܡܠܠܵܐ ܝܘܸܢ ܕܠܲܝܬ ܠܹܗ ܚܲܕ ܦܠܵܛܵܐ ܛܵܒ݂ܵܐ. ܠܵܐ ܗܵܐ ܡ̣ܢ ܢܲܙܵܢܘܼܬܝܼ ܝܠܵܗ̇ ܕܩܘܼܫܕܸܪܝܼ ܠܗܲܡܙܘܼܡܹܐ ܐܲܢܹܐ ܗܹܡܸܙܡܵܢܹ̈ܐ ܓܘܼܪܹ̈ܐ ܟܲܕ ܠܵܐ ܥܒܸܕܠܝܼ ܡܲܨܠܵܗܲܬ ܥܲܡ ܟ̰ܘܼ ܐ݇ܢܵܫܵܐ ܘܗܸܟ̰ ܠܵܐ ܬܘܼܚܡܸܢܝܼ ܥܲܠܵܝ ܘܗ̇ܘ ܕܠܵܐ ܥܵܒܹܕ ܡܲܨܠܵܗܲܬ ܥܲܡ ܚܲܟܝܼܡܹ̈ܐ ܘܦܵܪ̈ܘܿܫܹܐ ܘܐܵܙܹܠ ܒܗܵܘܢܵܐ ܕܓܵܢܹܗ ܕܠܵܐ ܬܲܚܡܲܢܬܵܐ ܘܦܲܟܲܪܬܵܐ: ܗܸܟ̰ ܠܹܐ ܚܵܕܹܐ ܒܚܲܪܬܵܐ ܕܦܘܼܠܚܵܢܘܼ̈ܗܝ. ܡܘܼܕܝܼ ܝܠܵܗ̇ ܠܵܝܕܝܼ ܐܸܕܝܘܿܡ ܘܡܘܼܕ ܗܸܢܝܵܢܵܐ ܐܝܼܬ ܠܝܼ ܡ̣ܢ ܐܵܗܵܐ ܢܦܵܠܬܝܼ ܒܚܲܫܵܐ ܘܒܬܲܚܡܲܢܬܵܐ¿ ܘܐܵܗܵܐ ܝܠܹܗ ܗ̇ܘ ܡܸܢܕܝܼ ܕܩܵܡ ܒܲܩܪܸܬܝܼ ܥܲܠܘܼܗܝ ܒܘܿܬ ܕܸܫܡܸܢܵܝܘܼܬܵܐ ܕܐܝܼܬ ܒܹܝܠܲܢ ܘܠܩܘܿܦܝܵܬܹ̈ܐ. ܘܒܘܿܬ ܦܠܵܫܵܐ ܥܲܡܵܝ ܒܝܼܕܵܥܵܐ ܝܘܸܬ ܪܸܥܝܵܢܝܼ ܕܲܪܩܘܼܒ݂ܠ ܝܼܠܹܗ. ܐܸܠܵܐ ܕܠܵܐ ܦܠܵܫܵܐ ܐܝܼܬ ܐܘܼܪܚܵܐ ܐ݇ܚܹܪ݇ܬܵܐ ܕܒܝܼܘܼܗ̇ ܒܚܲܝܠܵܐ ܕܐܲܠܵܗܵܐ ܒܸܕ ܗܵܘܲܚ ܪܵܗܵܬ ܘܐܵܨܘܿܕܵܐ. ܕܪܵܒܵܐ ܐ݇ܢܵܫܹ̈ܐ ܡܛܹܠܘܿܢ ܠܡܲܛܠܲܒܵܝ ܒܦܲܢܕܹ̈ܐ ܘܦܸܥܠܹ̈ܐ ܐܲܝܟ ܕܥܒܸܕܠܘܿܢ ܩܒ ܦܣܘܩܐ. ܕ. ܐܵܢܝܼ ܕܫܘܼܕܸܠܘܿܢ ܠܚܲܕ ܥܲܢܘܵܝܵܐ ܘܫܩܸܠܘܿܢ ܓܸܕܝܹܗ. ܐ݇ܡܸܪܹܗ ܡܲܠܟܵܐ ܗܲܩܝܼ ܠܹܗ ܐܵܗܵܐ ܚܲܒܪܵܐ. ܐ݇ܡܸܪܹܗ ܩܲܪܓ݂ܵܐ: ܟܹܐ ܬܵܢܝܼ ܕܚܲܕ ܥܲܢܘܵܝܵܐ ܙܒܸܢܹܗ ܚܲܕ ܓܸܕܝܵܐ ܬܪܝܼܨܵܐ ܕܡܲܩܪܸܒ݂ ܗ݇ܘܵܐ ܠܹܗ ܩܘܼܪܒܵܢܵܐ ܘܠܲܒܘܼܠܹܗ ܗ݇ܘܵܐ ܒܐܘܼܪܚܵܐ ܘܬܦܸܩܠܘܿܢ ܒܝܹܗ ܚܲܕܟܡܵܐ ܐ݇ܢܵܫܹ̈ܐ ܕܲܓ݂ܵܠܹ̈ܐ ܘܥܒܸܕܠܘܿܢ ܪܵܐܝ ܥܲܡ ܚܕܵܕܹ̈ܐ ܕܫܵܩܠܝܼܠܹܗ ܡܸܢܹܗ. ܘܩܘܼܪܒܸܢܹܗ ܚܲܕ ܡܸܢܵܝ ܘܐ݇ܡܸܪܹܗ ܡܘܼܕܝܼ ܝܠܹܗ ܐܵܗܵܐ ܟܲܠܒܵܐ ܕܝܼܠܹܗ ܥܲܡܘܼܟ¿ ܘܩܘܼܪܒܸܢܹܗ ܚܲܕ ܐ݇ܚܪ݇ܢܵܐ ܘܐ݇ܡܸܪܹܗ ܠܚܲܒ݂ܪܹܗ: ܐܵܗܵܐ ܠܹܐ ܝܠܹܗ ܥܲܢܘܵܝܵܐ ܡܣܵܒܵܒ ܕܥܲܢܘܵܝܵܐ ܠܹܐ ܠܲܒܸܠ ܟܲܠܒܵܐ ܥܲܡܹܗ ܘܗܲܪ ܗ݇ܘܹܐ ܠܗ݇ܘܿܢ ܬܲܢܘܼܝܹܐ ܐܲܝܟ ܐܲܢܹܐ ܚܲܒܪܹ̈ܐ ܗܲܠ ܕܗܘܼܡܸܢܹܗ ܕܗ̇ܘ ܗܲܝܘܵܢ ܕܠܲܒܘܼܠܹܐ ܗ݇ܘܵܐ ܟܲܠܒܵܐ ܗ݇ܘܵܐ ܘܕܗ̇ܘ ܕܩܵܡ ܙܲܒܸܢܹܗ ܩܵܬܹܗ ܕܒܝܼܩܵܝ ܗ݇ܘܵܐ ܥܲܝܢܘܼ̈ܗܝ ܒܚܸܪ̈ܫܹܐ ܘܪܘܼܦܹܠܹܗ ܘܩܵܡ ܫܵܩܠܝܼܠܹܗ ܐܵܢܝܼ ܐ݇ܢܵܫܹ̈ܐ ܒܝܼܫܹ̈ܐ ܘܕܲܓ݂ܵܠܹ̈ܐ ܘܩܵܡ ܠܲܒܠܝܼܠܹܗ ܩܵܐ ܓܵܢܵܝ. ܘܡܘܼܬܸܠܝܼ ܩܵܬܘܼܟ ܐܵܗܵܐ ܡܲܬܠܵܐ ܕܡܲܚܙܸܢܘܼܟ ܕܵܐܟ݂ܝܼ ܐܝܼܬ ܣܲܒ݂ܪܵܐ ܕܡܵܛܲܚ ܠܡܲܛܠܲܒܲܢ ܒܡܲܟܝܟ݂ܘܼܬܵܐ ܘܒܦܲܢܕܹ̈ܐ. ܒܘܿܬ ܐܵܗܵܐ ܐܵܢܵܐ ܒܸܛܠܵܒܵܐ ܝܘܸܢ ܡܸܢܘܼܟ ܝܵܐ ܡܲܠܟܵܐ ܕܫܵܠܓܹܬ ܠܗ݇ܘܿܢ ܦܲܪ̈ܝܼ ܩܵܕ݇ܡ ܣܵܗܪܹ̈ܐ ܘܢܵܟ̰ܠܸܬ ܠܗ݇ܘܿܢ ܓܘܼ̈ܠܦܵܢܝܼ ܘܬܘܼܦܪܝܼ ܘܪܲܦܹܝܬ ܠܝܼ ܬܚܘܿܬ ܐܵܗܵܐ ܐܝܼܠܵܢܵܐ ܘܐܵܙܹܠ݇ܬ ܐܲܢ݇ܬ ܘܟܠܵܝ ܩܲܪ̈ܓܹܐ ܐ݇ܚܹܪ̈݇ܢܹܐ ܥܲܡܘܼܟ ܠܦܠܵܢ ܕܘܼܟܬܵܐ: ܒܗܹܒ݂ܝܼ ܝܘܸܢ ܕܒܸܕ ܣܲܒܪܹܢ ܗܲܠ ܕܝܵܕܥܸܢ ܐܲܗܘܵܠܵܝ ܘܩܲܠܥܵܬܵܝ̈ ܘܚܝܼܵܠܵܝ̈ ܘܥܲܠܕܸܢܘܿܢ ܘܐܵܬܹܝܢ ܠܟܸܣܠܵܘܟ݂ܘܿܢ ܕܓܵܪܫܲܚ ܗܸܓ̰ܘܼܡ ܥܲܠܵܝ ܘܫܵܩܠܲܚ ܠܹܗ ܛܘܿܠܲܢ ܡܸܢܵܝ. ܒܚܲܝܠܹܗ ܕܐܲܠܵܗܵܐ. ܐ݇ܡܸܪܹܗ ܡܲܠܟܵܐ: ܗܵܕܟ݂ܵܐ ܒܣܵܡܘܼܟ ܝܼܠܵܗ̇¿ ܐ݇ܡܸܪܹܗ: ܗܹܐ. ܘܕܵܐܟ݂ܝܼ ܠܹܐ ܒܵܣܹܡ ܠܝܼ ܐܵܗܵܐ ܢܝܼܫܵܐ ܕܒܝܹܗ ܒܸܕ ܗܵܘܹܐ ܦܘܼܪܩܵܢܵܐ ܘܪܵܘܚܵܢܵܐ ܠܡܲܠܟܵܐ ܘܠܐ݇ܢܵܫܘܼ̈ܗܝ. ܘܥܒܸܕܠܹܗ ܡܲܠܟܵܐ ܒܗ̇ܘ ܩܲܪܓ݂ܵܐ ܐܲܝܟ ܕܬܘܼܢܹܠܹܗ ܘܥܪܸܩܠܘܿܢ ܡ̣ܢ ܟܸܣܠܹܗ. ܘܫܘܼܪܹܠܹܗ ܗ̇ܘ ܩܲܪܓ݂ܵܐ ܕܩܘܦܝܬ̈ܐ ܘܕܩܪ̈ܓܐ. ܩܓ ܠܸܢܗܵܝܵܐ ܘܠܢܲܟܢܘܼܟܹܐ ܗܲܠ ܕܫܡܸܥܠܘܿܢ ܩܵܠܹܗ ܩܘܿܦܝܵܬܹ̈ܐ ܘܩܵܡ ܚܵܙܝܼܠܹܗ ܕܒܸܢܗܵܝܵܐ ܝܠܹܗ ܘܡܘܼܕܸܥܠܘܿܢ ܐܵܗܵܐ ܡܸܢܕܝܼ ܠܡܲܠܟܵܝ ܘܐ݇ܙܹܠܹܗ ܠܟܸܣܠܹܗ ܕܒܲܩܸܪܹܗ ܥܲܠ ܩܲܪ̈ܓܹܐ. ܘܟܲܕ ܩܘܼܪܒܸܢܹܗ ܐܸܠܹܗ ܦܘܼܩܕܠܹܗ ܚܲܕ ܛܲܝܪܵܐ ܡ̣ܢ ܩܘܿܦܝܵܬܹ̈ܐ ܕܒܲܩܸܪܹܗ ܡܲܢ ܝܼܗ݇ܘܵܐ ܘܐܲܝܟܵܐ ܝܢܵܐ ܩܲܪ̈ܓܹܐ ܚܲܒ݂ܪ̈ܵܘܵܬܘܼܗܝ. ܐ݇ܡܸܪܹܗ: ܫܸܡܝܼ ܦܠܵܢ ܝܼܠܹܗ ܘܗ̇ܘ ܡܸܢܕܝܼ ܐ݇ܚܹܪ݇ܢܵܐ ܕܒܘܼܩܸܪܘܼܟ ܡܸܢܝܼ ܥܲܠܘܼܗܝ ܒܸܚܫܵܒ݂ܵܐ ܝܘܸܢ ܕܒܸܚܙܵܝܵܐ ܝܘܸܬ ܕܐܲܗܘܵܠܝܼ ܠܹܐ ܝܠܵܗ̇ ܐܲܗܘܵܠ ܕܝܵܕܥܵܢܵܐ ܕܡܸܢܕܝܵܢܹ̈ܐ ܛܸܫܝܹ̈ܐ. ܘܐ݇ܡܸܪܘܿܢ ܩܵܐ ܡܲܠܟܵܐ ܕܩܘܿܦܝܵܬܹ̈ܐ ܐܵܗܵܐ ܪܵܐܝܼܟܵܪ ܝܼܠܹܗ ܕܡܲܠܟܵܐ ܕܩܲܪ̈ܓܹܐ ܘܘܲܙܝܼܪܹܗ. ܒܲܩܪܲܚ ܐܵܕܝܼܵܐ ܡܸܢܹܗ ܘܚܵܙܲܚ ܒܘܿܬ ܐܲܝܢܝܼ ܓܢܵܗܵܐ ܥܒܸܕܠܘܿܢ ܒܝܹܗ ܗܵܕܟ݂ܵܐ. ܘܦܸܫܠܹܗ ܒܘܼܩܪܵܐ ܗܵܘ ܩܲܪܓ݂ܵܐ ܥܲܠ ܐܵܗܵܐ ܫܘܼܓ݂ܠܵܐ ܘܐ݇ܡܸܪܹܗ: ܡܲܠܟܲܢ ܩܵܡ ܩܵܪܹܐ ܠܲܢ ܠܸܥܒ݂ܵܕܵܐ ܡܲܨܠܵܗܲܬ ܥܲܠܵܘܟ݂ܘܿܢ (ܗܵܝܓܵܗ ܐܵܢܵܐ ܪܹܫܵܝܵܐ ܕܟܠܵܝ ܝܘܸܢ ܗ݇ܘܵܐ) ܘܐ݇ܡܸܪܹܗ: ܝܵܐ ܩܲܪ̈ܓܹܐ ܡܘܼܕܝܼ ܒܹܐܡܵܪܵܐ ܝܬܘܿܢ ܥܲܠ ܐܵܗܵܐ ܓܸܕܫܵܐ ܕܓܕܸܫܠܹܗ ܥܲܠܲܢ¿ ܘܩܸܡܠܝܼ ܐܵܢܵܐ ܘܐ݇ܡܸܪܝܼ: ܝܵܐ ܡܲܠܟܵܐ ܐܲܚܢܲܢ ܠܲܝܬ ܠܲܢ ܚܲܝܠܵܐ ܕܦܵܠܫܲܚ ܥܲܡ ܩܘܿܦܝܵܬܹ̈ܐ ܡܣܵܒܵܒ ܒܝܼܫ ܙܘܿܪ ܝܼܢܵܐ ܡܸܢܲܢ ܒܚܲܝܠܵܐ ܘܒܝܼܫ ܠܸܒܵܢܹ̈ܐ ܡܸܢܲܢ. ܒܘܿܬ ܐܵܗܵܐ ܒܝܼܫ ܨܦܵܝܝܼ ܝܠܵܗ̇ ܩܵܬܲܢ ܕܛܵܠܒܲܚ ܫܠܵܡܵܐ ܘܝܵܗܒܲܚ ܩܵܬܵܝ ܡܵܠܝܵܬܐ ܘܐܸܢ ܩܘܼܒܸܠܘܿܢ ܩܘܿܦܝܵܬܹ̈ܐ ܐܵܗܵܐ ܚܲܒܪܲܢ ܪܵܒܵܐ ܨܦܵܝܝܼ. ܘܐܸܢ ܠܵܐ ܥܵܪܩܲܚ ܠܐܲܬܪ̈ܵܘܵܬܹܐ. ܘܐܸܢ ܗܘܸܐ ܠܹܗ ܦܠܵܫܵܐ ܒܹܝܠܲܢ ܘܠܩܘܿܦܝܵܬܹ̈ܐ ܒܸܕ ܗܵܘܹܐ ܩܵܬܵܝ ܠܛܵܒ݂ܬܵܐ ܘܩܵܬܵܢ ܠܸܙܝܵܢܵܐ. ܘܒܘܿܬ ܐܵܗܵܐ ܫܠܵܡܐ ܒܝܼܫ ܨܦܵܝܝܼ ܝܠܹܗ ܡ̣ܢ ܕܫܸܡܸܢܵܝܘܼܬܵܐ. ܘܐ݇ܡܸܪܝܼ ܩܵܬܵܚ ܕܓܵܪܫܝܼ ܐܝܼܕܵܐ ܡܸܢ ܦܠܵܫܵܐ ܘܡܘܼܬܸܠܝܼ ܩܵܬܵܝ ܡܲܬܠܹ̈ܐ ܒܐܵܗܵܐ ܢܝܼܫܵܐ ܘܐ݇ܡܸܪܝܼ: ܕܚܲܝܠܵܐ ܘܟܲܪܒܵܐ ܕܕܸܫܡܸܢ ܙܲܪܒܵܢܵܐ ܠܹܐ ܬܵܒ݂ܪܝܼ ܒܡܸܢܕܝܼ ܐ݇ܚܹܪ݇ܢܵܐ ܐܲܝܟ ܕܟܹܐ ܬܵܒ݂ܪܝܼ ܒܸܗܘܵܝܵܐ ܙܲܒܛ ܥܲܠܘܼܗܝ ܘܒܸܫܠܵܡܵܐ ܐܸܠܹܗ. ܚܙܹܡܘܼܢ ܠܓܸܠܵܐ ܕܵܐܟ݂ܝܼ ܒܸܦܪܵܩܵܐ ܝܠܹܗ ܡ̣ܢ ܦܵܘܚܵܐ ܚܲܝܠܵܢܵܐ ܒܪܲܟܝܼܟ݂ܘܼܬܹܗ ܘܒܸܓܢܵܝܹܗ ܩܕ ܦܣܘܩܐ. ܕ. ܠܐܲܝܟܵܐ ܕܓܵܢܹܐ ܦܵܘܚܵܐ. ܐܝܼܢܵܐ ܟܠܵܝ ܟܠܹܐ ܠܗ݇ܘܿܢ ܕܲܪܩܘܼܒ݂ܠܝܼ ܘܠܵܐ ܩܘܼܒܠܵܐ ܠܗ݇ܘܿܢ ܗܹܡܸܙܡܵܢܝܼ ܘܐ݇ܡܸܪܘܿܢ ܕܒܝܼܫ ܨܦܵܝܝܼ ܝܠܵܗ̇ ܩܵܬܵܝ ܕܦܵܠܫܝܼ. ܘܢܦܸܠܹܗ ܫܸܟ ܒܠܸܒܵܝ ܥܲܠܝܼ ܒܗ̇ܘ ܡܸܢܕܝܼ ܕܐ݇ܡܸܪܝܼ. ܘܐ݇ܡܸܪܘܿܢ ܩܵܬܝܼ: ܐܲܢ݇ܬ ܗܲܝܘܼܪܹܐ ܝܘܸܬ ܠܩܘܿܦܝܵܬܹ̈ܐ ܥܲܠܲܢ ܘܠܸܒܘܼܟ ܥܲܡܵܝ ܝܠܹܗ. ܘܡܘܼܕܸܪܘܿܢ ܗܹܡܸܙܡܵܢܝܼ ܘܡܘܼܣܠܹܠܘܿܢ ܢܲܨܝܼܗܲܬܝ ܘܨܦܵܝܝܼ ܩܵܡ ܛܪܦܝܼܠܝܼ ܘܩܵܡ ܫܵܒ݂ܩܝܼܠܝܼ ܒܐܵܗܵܐ ܐܲܗܘܵܠ ܘܐ݇ܙܸܠܘܿܢ ܡܐܲܗܵܐ ܟܠܵܝ ܥܲܡ ܡܲܠܟܵܝ. ܘܗܵܐ ܡ̣ܢ ܗܵܝ ܥܕܵܢܵܐ ܠܲܝܬ ܠܝܼ ܟ̰ܘܼ ܝܼܕܲܥܬܵܐ ܒܝܼܵܝ. ܘܲܕ ܫܡܸܥܠܹܗ ܡܲܠܟܵܐ ܕܩܘܿܦܝܵܬܹ̈ܐ ܡܹܐܡܪܵܐ ܕܩܲܪܓ݂ܵܐ ܐ݇ܡܸܪܹܗ ܠܚܲܕ ܡ̣ܢ ܘܲܙܝܼܪ̈ܘܼܗܝ. ܡܘܼܕܝܼ ܒܹܐܡܵܪܵܐ ܝܘܸܬ ܥܲܠ ܐܵܗܵܐ ܩܲܪܓ݂ܵܐ¿ ܘܡܘܼܕܝܼ ܒܹܐܬܵܝܵܐ ܝܠܹܗ ܩܵܕ̇ ܗܵܘܢܘܼܟ¿ ܐ݇ܡܸܪܹܗ: ܠܹܐ ܝܘܸܢ ܒܸܚܙܵܝܵܐ ܡܸܢܕܝܼ ܐ݇ܚܹܪ݇ܢܵܐ ܫܒ݂ܘܿܩ ܡ̣ܢ ܩܸܛܠܹܗ. ܡܣܵܒܵܒ ܕܐܵܗܵܐ ܪܹܫܵܝܵܐ ܝܠܹܗ ܕܟܠܵܝ ܩܲܪ̈ܓܹܐ ܘܩܸܛܠܹܗ ܒܸܕ ܥܵܒܹܕ ܠܲܢ ܐܵܨܘܿܕܵܐ ܡ̣ܢ ܦܲܢܕܘܼ̈ܗܝ. ܘܡܵܘܬܹܗ ܚܵܛܸܪܓ̰ܲܡܥ ܒܸܕ ܗܵܘܹܐ ܪܵܒܵܐ ܡܲܪܝܼܪܵܐ ܥܲܠ ܩܲܪ̈ܓܹܐ. ܘܐ݇ܡܝܼܪܬܵܐ ܝܠܵܗ̇: ܗܵܘ ܕܐܝܼܬ ܠܹܗ ܥܕܵܢܵܐ ܠܥܸܒ݂ܵܕܵܐ ܚܲܕ ܡܸܢܕܝܼ ܒܐܵܣܵܢܵܝܘܼܬܵܐ ܘܒܡܲܢܬܵܝܬܵܐ ܘܠܵܐ ܥܵܒܹܕ ܠܹܗ ܠܹܐ ܝܠܹܗ ܗܵܘܢܵܢܵܐ: ܗ̇ܘ ܕܒܵܥܹܐ ܚܲܕ ܡܸܢܕܝܼ ܓܘܼܪܵܐ ܘܡܵܨܹܐ ܕܡܵܛܹܐ ܥܲܠܘܼܗܝ ܘܡܲܫܡܸܪܹܗ ܒܸܕ ܦܵܠܹܛ ܡܸܢ ܐܝܼܕܹܗ ܗ̇ܘ ܡܸܢܕܝܼ ܘܠܹܐ ܝܠܹܗ ܚܫܝܼܚܵܐ ܕܗܵܘܝܵܐ ܠܹܗ ܚܕܵܐ ܓܵܗܵܐ ܐ݇ܚܹܪ݇ܬܵܐ ܦܘܼܪܣܲܬ ܠܸܡܛܵܝܵܐ ܠܡܲܛܠܲܒܹܗ: ܘܗ̇ܘ ܕܢܵܦܹܠ ܒܐܝܼܕܹܗ ܕܸܫܡܸܢܹܗ ܘܠܵܐ ܩܵܛܹܠ ܠܹܗ ܒܸܕ ܦܵܫܹܡ ܐܝܼܡܲܢ ܕܦܵܠܹܛ ܡܸܢ ܐܝܼܕܹܗ ܘܗܵܘܹܐ ܚܲܝܠܵܢܵܐ. ܘܐ݇ܡܸܪܹܗ ܡܲܠܟܵܐ ܠܚܲܕ ܘܲܙܝܼܪ ܐ݇ܚܹܪ݇ܢܵܐ: ܐܲܢ݇ܬ ܡܘܼܕܝܼ ܒܹܐܡܵܪܵܐ ܝܘܸܬ ܥܲܠ ܐܵܗܵܐ ܩܲܪܓ݂ܵܐ¿ ܐ݇ܡܸܪܹܗ: ܐܵܢܵܐ ܒܸܚܫܵܒ݂ܵܐ ܝܘܸܢ ܕܓܵܪܵܓ ܠܵܐ ܩܵܛܠܲܚ ܠܹܗ. ܡܣܵܒܵܒ ܕܚܲܕ ܕܸܫܡܸܢ ܒܵܨܘܿܪܵܐ ܘܡܘܼܣܠܝܼܵܐ ܕܠܲܝܬ ܠܹܗ ܟ̰ܘܼ ܗܲܝܸܪܵܢܵܐ ܚܫܝܼܚܵܐ ܝܠܹܗ ܠܚܵܘܣܵܢܵܐ ܘܠܪ̈ܲܚܡܹܐ ܘܠܫܘܼܒ݂ܩܵܢܵܐ ܘܒܝܼܫ ܙܵܘܕܵܐ ܗ̇ܘ ܕܗܵܘܹܐ ܒܲܣܬܵܐ ܡ̣ܢ ܕܩܘܦܝܬ̈ܐ ܘܕܩܪ̈ܓܐ. ܩܗ ܙܕܘܼܥܬܹܗ ܘܚܫܝܼܚܵܐ ܝܠܹܗ ܠܐܸܥܬܹܒܵܪܘܼܬܵܐ. ܘܐ݇ܡܸܪܹܗ ܠܚܲܕ ܘܲܙܝܼܪ ܐ݇ܚܹܪ݇ܢܵܐ: ܘܐܲܢ݇ܬ ܡܘܼܕܝܼ ܒܹܐܡܵܪܵܐ ܝܘܸܬ ܥܲܠ ܐܵܗܵܐ ܩܲܪܓ݂ܵܐ¿ ܐ݇ܡܸܪܹܗ ܒܸܚܫܵܒ݂ܵܐ ܝܘܸܢ ܕܓܵܪܵܓ ܪ̈ܲܚܡܸܬ ܥܲܠܘܼܗܝ ܘܥܵܒ݂ܕܸܬ ܛܵܒ݂ܬܵܐ ܥܲܡܹܗ ܡܣܵܒܵܒ ܕܟܹܐ ܡܵܨܹܐ ܕܡܲܪܥܸܫ ܠܘܼܟ ܥܲܠ ܚܲܕܟܡܵܐ ܡܸܢܕܝܵܢܹ̈ܐ. ܘܐ݇ܢܵܫܵܐ ܗܵܘܢܵܢܵܐ ܟܹܐ ܩܲܒܸܠ ܕܕܸܫܡܸܢܘܼ̈ܗܝ ܣܵܢܝܼ ܠܚܕܵܕܹ̈ܐ ܕܡܵܨܹܐ ܩܵܪܹܡ ܠܗ݇ܘܿܢ ܬܲܡܵܡ: ܘܪܵܙܝܼ ܝܠܹܗ ܕܒܵܠܓܝܼ ܒܚܕܵܕܹ̈ܐ ܕܦܲܪܬܸܟ ܡܸܢ ܐܝܼܕܵܝ̈ ܐܲܝܟ ܕܦܘܼܪܬܸܟܠܹܗ ܚܲܕ ܥܲܢܘܵܝܵܐ ܡ̣ܢ ܓܹܢܵܒ݂ܵܐ ܘܡ̣ܢ ܣܵܛܵܢܵܐ ܟܲܕ ܡܘܼܩܪܸܨܠܘܿܢ ܥܲܡ ܚܕܵܕܹ̈ܐ ܒܘܿܬ ܕܝܹܗ. ܐ݇ܡܸܪܹܗ ܡܲܠܟܵܐ: ܗܲܩܝܼ ܠܹܗ ܐܵܗܵܐ ܚܲܒܪܵܐ. ܐ݇ܡܸܪܹܗ ܗ̇ܘ ܘܲܙܝܼܪ: ܟܹܐ ܗܲܩܝܼ ܕܚܲܕ ܥܲܢܘܵܝܵܐ ܡܛܸܐ ܠܵܗ̇ ܩܵܬܹܗ ܚܕܵܐ ܬܵܘܸܪܬܵܐ ܕܚܲܠܒ݂ܵܐ ܡ̣ܢ ܚܲܕ ܥܲܢܘܵܝܵܐ ܘܠܲܒܘܼܠܘܼܗ̇ ܗ݇ܘܵܐ ܠܡܲܢܙܝܼܠܹܗ ܘܬܦܸܩܠܹܗ ܒܝܹܗ ܚܲܕ ܓܹܢܵܒ݂ܵܐ ܘܒܥܸܐ ܠܹܗ ܕܓܵܢܹܒ݂ ܠܵܗ̇ ܡܸܢܹܗ. ܘܐ݇ܙܸܠܹܗ ܒܵܬ݇ܪܹܗ ܚܲܕܣܵܛܵܢܵܐ ܘܒܵܥܹܐ ܗ݇ܘܵܐ ܕܓ̰ܵܢܹܒ݂ ܗ݇ܘܵܐ ܠܹܗ. ܘܐ݇ܡܸܪܹܗ ܣܵܛܵܢܵܐ ܩܵܐ ܓܹܢܵܒ݂ܵܐ: ܐܲܢ݇ܬ ܡܲܢ ܝܼܘܸܬ¿ ܐ݇ܡܸܪܹܗ ܓܹܢܵܒ݂ܵܐ ܝܘܸܢ ܘܒܵܥܹܝܢ ܕܓܵܢܒܸܢܵܗ̇ ܐܵܗܵܐ ܬܵܘܸܪܬܵܐ ܡ̣ܢ ܐܵܗܵܐ ܥܲܢܘܵܝܵܐ ܐܝܼܡܲܢ ܕܕܵܡܹܟ. ܘܐܲܢ݇ܬ ܡܲܢ ܝܼܘܸܬ¿ ܐ݇ܡܸܪܹܗ: ܐܵܢܵܐ ܣܵܛܵܢܵܐ ܝܘܸܢ ܘܒܵܥܹܝܢ ܕܓ̰ܵܢܒܸܢܹܗ ܐܝܼܡܲܢ ܕܕܵܡܹܟ ܘܠܲܒܠܸܢܹܗ. ܘܡܛܸܐ ܠܗ݇ܘܿܢ ܠܡܲܢܙܝܼܠܹܗ ܒܐܵܗܵܐ ܢܝܼܲܬ. ܘܥܒܸܪܹܗ ܗ̇ܘ ܥܲܢܘܵܝܵܐ ܠܟܘܼܪܚܹܗ ܘܥܒܸܪܘܿܢ ܒܵܬ݇ܪܹܗ ܐܵܦ ܐܵܢܝܼ ܘܡܘܼܥܒܸܪܹܗ ܠܬܵܘܸܪܬܵܐ ܘܐ݇ܣܝܼܪܵܐ ܠܹܗ ܒܚܕܵܐ ܩܘܼܢܓ̰ܝܼܬܵܐ ܕܚܲܢܙܝܼܠܹܗ ܘܐ݇ܟܸܠܹܗ ܪܲܡܫܵܐ ܘܕܡܸܟ݂ܠܹܗ. ܘܐ݇ܬܹܠܘܿܢ ܓܹܢܵܒ݂ܵܐ ܘܣܵܛܵܢܵܐ ܠܸܥܒ݂ܵܕܵܐ ܡܲܨܠܵܗܲܬ ܥܲܠܘܼܗܝ ܘܗܘܸܐ ܠܵܗ̇ ܡܲܩܪܲܨܬܵܐ ܒܹܝܠܵܝ ܕܐܲܝܢܝܼ ܫܲܪܹܐ ܩܲܕܡܵܝܵܐ ܒܫܘܼܓ݂ܠܹܗ. ܘܐ݇ܡܸܪܹܗ ܣܵܛܵܢܵܐ ܩܵܐ ܓܹܢܵܒ݂ܵܐ: ܐܸܢ ܐܲܢ݇ܬ ܫܲܪܹܝܬ ܘܓܵܢܒܸܬ ܠܬܵܘܸܪܬܵܐ ܟܹܐ ܗܵܘܝܵܐ ܕܪܵܥܹܫ ܘܕܵܪܹܐ ܗܵܘܵܪ ܘܓ̰ܵܡܥܝܼ ܐ݇ܢܵܫܹ̈ܐ ܘܠܵܐ ܡܵܨܹܝܢ ܕܕܵܒ݂ܩܸܢܹܗ ܘܠܲܒܠܸܢܹܗ. ܒܲܣ ܟܠܝܼ ܗܲܠ ܕܓ̰ܵܢܒܸܢܹܗ ܥܒ݂ܘܿܕ ܒܵܬ݇ܪ ܗܵܕܵܐ ܡܵܐ ܕܒܵܥܹܝܬ. ܘܬܘܼܚܡܸܢܹܗ ܓܹܢܵܒ݂ܵܐ ܕܐܸܢ ܫܘܼܪܹܠܹܗ ܣܵܛܵܢܵܐ ܠܸܓ̰ܢܵܒܹܗ ܩܘ ܦܣܘܩܐ. ܕ. ܒܲܠܟܹܐ ܪܵܥܹܫ ܘܠܵܐ ܡܵܨܹܐ ܕܓܵܢܹܒ݂ ܠܵܗ̇ ܬܵܘܸܪܬܵܐ. ܘܐ݇ܡܸܪܹܗ: ܠܵܐ: ܣܒܘܿܪ ܐܲܢ݇ܬ ܗܲܠ ܕܓܵܢܒܸܢܵܗ̇ ܬܵܘܸܪܬܵܐ ܘܥܒ݂ܘܿܕ ܒܵܬ݇ܪ ܗܵܕܵܐ ܡܵܐ ܕܒܵܥܹܝܬ. ܘܡܘܼܩܪܸܨܠܘܿܢ ܗܵܕܟ݂ܵܐ ܗܲܠ ܕܲܩܘܼܘܸܚܠܹܗ ܓܹܢܵܒ݂ܵܐ ܘܐ݇ܡܸܪܹܗ: ܬܥܘܿܪ ܝܵܐ ܥܲܢܘܵܝܵܐ ܕܐܵܗܵܐ ܣܵܛܵܢܵܐ ܒܵܥܹܐ ܕܓ̰ܵܢܹܒ݂ ܠܘܼܟ. ܘܩܘܼܘܸܚܠܹܗ ܣܵܛܵܢܵܐ: ܬܥܘܿܪ ܝܵܐ ܥܲܢܘܵܝܵܐ ܕܐܵܗܵܐ ܓܹܢܵܒ݂ܵܐ ܒܵܥܹܐ ܕܓܵܢܹܒ݂ ܠܵܗ̇ ܬܵܘܸܪܬܘܼܟ. ܘܪܥܸܫܠܹܗ ܥܲܢܘܵܝܵܐ ܘܫܒ݂ܵܒ݂ܘܼ̈ܗܝ ܠܩܵܠܵܝ ܘܥܪܸܩܠܘܿܢ ܬܸܪ̈ܘܵܝ ܐܲܢܹܐ ܒܝܼܫܹ̈ܐ. ܘܐ݇ܡܸܪܹܗ ܗ̇ܘ ܘܲܙܝܼܪ ܩܲܕܡܵܝܵܐ ܕܝܗܝܼܒ݂ܵܐ ܠܹܗ ܪܵܐܝ ܥܲܠ ܩܸܛܠܵܐ ܕܩܲܪܓ݂ܵܐ: ܒܸܚܫܵܒ݂ܵܐ ܝܘܸܢ ܕܡܲܚܠܘܼܛܵܘܟ݂ܘܿܢ ܝܼܠܹܗ ܐܵܵܐ ܩܲܪܓ݂ܵܐ ܘܗܹܡܸܙܡܵܢܘܼ̈ܗܝ ܩܵܡ ܫܲܕܠܝܼܠܵܘܟ݂ܘܿܢ ܝܵܐ ܣܲܟ݂ܠܹ̈ܐ ܘܥܒܸܕܠܘܿܢ ܟܵܪ ܒܝܼܵܘܟ݂ܘܿܢ ܘܒܵܥܹܝܬܘܿܢ ܕܫܵܠܡܝܼܬܘܿܢ ܠܚܲܕ ܪܸܥܝܵܢܵܐ ܕܠܹܐ ܝܠܹܗ ܕܘܼܙ ܘܠܵܐ ܫܲܪܝܼܪܵܐ. ܫܒ݂ܘܿܩ ܠܹܗ ܫܒ݂ܘܿܩ ܠܹܗ ܝܵܐ ܡܲܠܟܵܐ ܠܐܵܗܵܐ ܪܸܥܝܵܢܵܐ ܘܠܵܐ ܗܵܘܹܝܬ ܐܲܝܟ ܗ̇ܘ ܙܲܪܓܵܪ ܕܠܵܐ ܗܘܼܡܸܢܹܗ ܠܗ̇ܘ ܡܸܢܕܝܼ ܕܚܙܸܐ ܠܹܗ ܘܩܘܼܒܸܠܹܗ ܠܗ̇ܘ. ܩܸܢܕܝܼ ܕܫܡܸܥܠܹܗ ܘܚܠܸܛܠܹܗ ܒܗ̇ܘ ܡܸܢܕܝܼ ܕܗܸܟ̰ ܠܹܐ ܗ݇ܘܵܐ ܕܩܲܒܘܼܠܹܐ. ܐ݇ܡܸܪܹܗ ܡܲܠܟܵܐ ܦܲܫܸܩ ܠܹܗ ܐܵܗܵܐ ܚܲܒܪܵܐ. ܐ݇ܡܸܪܹܗ ܗ̇ܘ ܘܲܙܝܼܪ: ܟܹܐ ܗܲܩܝܼ ܕܐܝܼܬ ܗ݇ܘܵܐ ܚܲܕ ܙܲܪܓܵܪ ܘܐܝܼܬ ܗ݇ܘܵܐ ܠܹܗ ܚܕܵܐ ܒܲܟ݂ܬܵܐ ܕܪܵܒܵܐ ܟܹܐ ܡܲܚܸܒ ܗ݇ܘܐ ܠܵܗ̇ ܘܐ݇ܢܵܫܹ̈ܐ ܡܲܫܡܥܝܼ ܗ݇ܘܵܘ ܠܹܗ ܥܲܠܘܼܗ̇ ܕܟܲܕ ܗ̇ܘ ܠܹܐ ܗܵܘܹܐ ܗ݇ܘܵܐ ܒܒܲܝܬܵܐ ܥܵܒ݂ܪܵܐ ܗ݇ܘܵܐ ܥܲܡ ܐܲܚܘܿܢܵܗ̇ ܠܚܲܙܢܹܗ ܘܦܵܬܚܵܐ ܗ݇ܘܵܐ ܨܲܢܕܘܼܩܹܗ ܒܚܲܕ. ܩܕܝܼܠܵܐ ܐ݇ܚܹܪ݇ܢܵܐ ܡܘܼܬܪܸܨܵܐ ܘܓܵܢܒ݂ܵܐ ܗ݇ܘܵܐ ܡܸܢܕܝܼ ܕܒܵܣܹܡ ܗ݇ܘܵܐ ܠܵܗ̇ ܡ̣ܢ ܕܲܗܒ݂ܵܐ ܘܣܹܐܡܵܐ. ܘܐܵܡܹܪ ܗ݇ܘܵܐ ܕܠܹܐ ܗܲܡ̣ܢ ܠܐܵܗܵܐ ܗܹܡܸܙܡܵܢ ܗܲܠ ܕܚܵܙܹܐ ܠܵܗ̇ ܒܥܲܝܢܘܼ̈ܗܝ ܒܸܥܒ݂ܵܕܵܐ ܐܵܗܵܐ ܫܘܼܓ݂ܠܵܐ ܘܗܵܝܓܵܗ ܒܸܕ ܬܲܥܠܹܡ ܠܵܗ̇ ܒܗܲܩܘܼܬܵܐ ܘܚܲܕ ܝܵܘܡܵܐ ܐ݇ܡܸܪܹܗ ܩܵܬܘܼܗܵܐ ܒܵܥܹܝܢ ܕܐܵܙܸܠ݇ܢ ܠܦܠܵܢ ܡܵܬܵܐ ܒܘܿܬ ܚܲܕ ܫܘܼܓ݂ܠܵܐ ܕܗܘܼܟܡܵܐ ܘܡܵܬܵܐ ܪܸܚܩܵܐ ܝܠܵܗ̇ ܚܲܕܟܡܵܐ ܩܲܝܣܹ̈ܐ. ܒܘܿܬ ܐܵܗܵܐ ܗܲܕܸܪܝܼ ܙܘܵܕܹ̈ܐ ܕܩܘܦܝܬ̈ܐ ܘܕܩܪ̈ܓܐ. ܩܙ ܩܵܐ ܐܘܼܪܚܵܐ. ܘܚܕܹܐ ܠܵܗ̇ ܒܲܟ݂ܬܵܐ ܒܐܵܗܵܐ ܗܹܡܸܙܡܵܢ ܕܦܵܝܫܵܐ ܗ݇ܘܵܐ ܒܢܲܦ̮ܫܘܼܗ̇ ܥܲܡ ܐܲܚܘܿܢܘܼܗ̇. ܘܒܸܦܠܵܛܬܹܗ ܐ݇ܡܸܪܹܗ ܩܵܬܘܼܗ̇ ܗܘܝܼ ܗܘܼܫܝܵܪ ܥܲܠ ܒܲܝܬܵܐ ܘܥܲܠ ܬܲܪܥܵܐ ܕܠܵܐ ܦܵܐܹܫ ܦܬܝܼܚܵܐ. ܘܡܘܼܚܫܸܒ݂ܵܐ ܠܹܗ ܕܦܠܸܛܠܹܗ ܘܐ݇ܙܸܠܹܗ. ܘܕܸܪܹܗ ܒܵܬ݇ܪ ܗܵܕܵܐ ܘܛܫܹܐ ܠܹܗ ܒܚܕܵܐ ܕܘܼܟܬܵܐ ܒܵܬ݇ܪ ܬܲܪܥܵܐ. ܘܒܵܬ݇ܪ ܗܵܕܵܐ ܓܢܝܼܒ݂ܵܐ ܠܹܗ ܓܵܢܹܗ ܘܥܒܸܪܹܗ ܠܚܲܙܝܵܐ ܘܛܘܼܫܝܵܐ ܠܹܗ ܓܵܢܹܗ ܬܚܘܿܬ ܓ̰ܘܼܠܹ̈ܐ ܕܕܡܵܟ݂ܵܐ ܕܐܝܼܬ ܗ݇ܘܵܐ ܬܲܡܵܢ. ܗܵܝܓܵܗ ܗ̇ܝ ܒܲܟ݂ܬܵܐ ܫܘܼܕܸܪܵܗ̇ ܠܟܸܣ ܐܲܚܘܿܢܘܼܗ̇ ܘܩܵܡ ܩܵܪܝܵܐ ܠܹܗ ܕܐܵܬܹܐ ܠܟܸܣܠܵܗ̇ ܘܐ݇ܬܹܠܹܗ ܘܦܬܸܚܠܘܿܢ ܠܨܲܢܕܘܼܩܵܐ ܘܫܘܼܪܹܠܘܿܢ ܠܗܸܘ ܡܲܢܙܝܼܠ ܟܠܹܗ ܠܲܝܠܹܐ ܘܦܬܸܚܠܘܿܢ ܠܨܲܢܕܘܼܩܵܐ ܘܫܘܼܪܹܠܘܿܢ ܠܡܸܢܵܝܵܐ ܩܸܛܥܹ̈ܐ ܕܕܲܗܒ݂ܵܐ ܘܕܣܹܐܡܵܐ ܘܠܚܲܫܒܘܼܢܵܝ ܘܠܡܲܬܘܼܒܹܐ ܛܝܼܡܵܐ ܥܲܠܵܝ. ܐܸܠܵܐ ܫܸܢܬܵܐ ܠܘܼܒܸܠܵܗ̇ ܠܙܲܪܓܵܪ ܘܛܠܹܐ ܠܹܗ ܘܦܫܸܛܠܹܗ ܐܲܩܠܹܗ ܘܦܠܸܛܠܵܗ̇ ܡ̣ܢ ܬܚܘܿܬ ܚܠܹܦܵܐ ܘܩܵܡ ܚܵܙܝܵܐ ܠܵܗ̇ ܒܲܟ݂ܬܹܗ ܘܪܥܸܫܠܵܗ̇ ܒܦܲܢܕܹ̈ܐ. ܘܐ݇ܡܸܪܵܗ̇ ܩܵܐ ܐܲܚܘܿܢܘܼܗ̇: ܒܲܩܸܪܝܼ ܒܩܵܠܵܐ ܪܵܡܵܐ ܘܬܲܢܝܼ: ܡܲܢ ܟܹܐ ܡܲܚܸܒܲܬܝ ܙܵܘܕܵܐ: ܓܲܒ݂ܪܵܟ݂ܝ ܝܵܐ ܐܵܢܵܐ¿ ܘܩܲܡ ܒܲܩܸܪܵܗ̇. ܘܓ̰ܘܼܘܸܒܠܵܗ̇ ܩܵܐ ܡܘܼܕܝܼ ܒܲܩܘܼܪܝܼ ܝܘܸܬ ܐܵܗܵܐ ܒܘܼܩܵܪܵܐ¿ ܠܹܐ ܝܵܕܥܸܬ ܕܐܲܚܢܲܢ ܓܸܢܣܵܐ ܕܒܲܟ݂ܬܵܬܹ̈ܐ ܟܠܵܗ̇ ܫܲܗܘܲܬܬܵܐ ܕܠܸܒܲܢ ܐܵܗܵܐ ܝܠܵܗ̇ ܕܟܠܵܗ̇ ܕܘܼܢܝܹܐ ܣܵܠܒܲܚ ܠܵܗ̇ ܘܓ̰ܲܡܥܲܚ ܠܵܗ̇ ܠܒܲܝܬܵܐ ܕܓܲܒ݂ܪܲܢ¿ ܘܟܠ ܒܲܟ݂ܬܵܐ ܡܵܪܲܬ ܗܵܘܢܵܐ ܟܹܐ ܡܲܦܠܸܚܵܐ ܠܟܠܵܝ ܚܸܙܡܵܢܘܼ̈ܗ̇ ܒܘܿܬ ܛܵܒ݂ܬܵܐ ܕܓܲܒ݂ܪܘܼܗ̇. ܡܣܵܒܵܒ ܕܓܲܒ݂ܪܵܐ ܒܝܼܫ ܥܲܙܝܼܙ ܝܼܠܹܗ ܡ̣ܢ ܒܵܒܵܐ ܘܡ̣ܢ ܐܲܚܘܿܢܵܐ. ܘܐܵܢܵܐ ܩܵܡ ܩܵܪܝܵܢܘܼܟ ܠܲܐܟ݂ܵܐ ܐܵܕܝܼܵܐ ܒܓ݂ܵܐܝܼܒܘܼܬܵܐ ܕܓܲܒ݂ܪܝܼ ܕܚܵܕܹܝܬ ܥܲܡܝܼ ܒܐܵܗܵܐ ܕܵܘܸܠܬܵܐ ܓܘܼܪܬܵܐ ܕܐܝܼܬܠܝܼ ܕܕܲܗܒ݂ܵܐ ܘܕܣܹܐܡܵܐ ܘܕܛܲܒ݂ܥܹ̈ܐ ܡܵܪܹ̈ܐ ܛܝܼܡܵܐ. ܛܵܠܩܵܐ ܗ݇ܘܵܐ ܗ̇ܝ ܒܲܟ݂ܬܵܐ ܕܠܹܐ ܡܲܚܸܒܵܐ ܠܓܲܒ݂ܪܘܼܗ̇ ܐܲܝܟ ܓܵܢܘܼܗ̇. ܘܟܲܕ ܫܡܸܥܠܹܗ ܓܲܒܪܘܼܗ̇ ܐܲܢܹܐ ܗܹܡܸܙܡܵܢܹ̈ܐ ܐ݇ܬܹܠܘܿܢ ܪ̈ܲܚܡܘܼܗܝ ܥܲܠܘܼܗ̇ ܘܪܘܼܚܪܸܚܠܹܗ ܠܸܒܹܗ ܘܨܠܹܠܘܿܢ ܕܸܡܥܹ̈ܐ ܡ̣ܢ ܥܲܝ̈ܢܘܼܗܝ ܩܚ ܦܣܘܩܐ. ܕ. ܕܝܕܸܥܠܹܗ ܚܘܼܒܘܼܗ̇ ܘܨܸܦܝܘܼܬܘܼܗ̇ ܠܟܸܣܠܹܗ ܘܠܵܐ ܓ̰ܘܸܓ̰ܠܹܗ ܡ̣ܢ ܕܘܼܟܬܹܗ ܗܲܠ ܩܲܕܲܡܬܵܐ ܘܝܕܸܥܠܹܗ ܕܐ݇ܙܸܠܹܗ ܐܲܚܘܿܢܘܼܗ̇ ܗܵܝܓܵܗ ܦܠܸܛܠܹܗ ܡ̣ܢ ܬܚܘܿܬ ܚܠܸܦܵܐ ܘܚܸܙܝܵܐ ܠܹܗ ܠܒܲܟ݂ܬܹܗ ܕܡܝܼܟ݂ܬܵܐ. ܘܝܬܸܒ݂ܠܹܗ ܟܸܣ ܪܹܫܵܗ̇ ܘܫܘܼܪܹܠܹܗ ܠܡܲܦܘܼܚܵܗ̇. ܘܟܲܕ ܪܥܸܫܠܵܗ̇ ܐ݇ܡܸܪܹܗ ܩܵܬܘܼܗ̇: ܛܠܝܼ ܥܲܙܝܼܙܬܝܼ ܛܠܝܼ ܡܣܵܒܵܒ ܕܪܵܒܵܐ ܫܗܸܪܵܟ݂ܝ ܒܐܵܗܵܐ ܠܲܝܠܹܐ. ܘܒܲܠܟܹܐ ܒܸܕ ܗܵܘܹܝܢ ܗ݇ܘܵܐ ܡܘܼܩܪܸܨܵܐ ܥܲܡ ܐܲܚܘܿܢܵܟ݂ܝ. ܐܝܼܢܵܐ ܠܵܐ ܬܘܼܢܹܠܝܼ ܟ̰ܘܼ ܡܸܢܕܝܼ ܕܠܵܐ ܥܲܓ̰ܸܙܲܬܝ ܗ݇ܘܵܐ. ܘܡܘܼܬܸܠܝܼ ܩܵܬܘܼܟ ܐܵܗܵܐ ܡܵܣܵܠܵܐ ܕܠܹܐ ܒܵܥܹܝܢ ܕܗܵܘܹܝܬ ܐܲܝܟ ܗܵܘ ܙܲܪܓܵܪ ܕܠܵܐ ܗܘܼܡܸܢܹܗ ܠܗ̇ܘ ܡܸܢܕܝܼ ܕܚܙܸܐ ܠܹܗ ܘܩܘܼܒܸܠܹܗ ܗ̇ܘ ܡܸܢܕܝܼ ܕܫܡܸܥܠܹܗ. ܐܝܼܢܵܐ ܡܲܠܟܵܐ ܠܵܐ ܚܫܝܼܒ݂ܵܝܠܹܗ ܗܹܡܸܙܡܵܢܘܼ̈ܗܝ. ܘܦܘܼܩܸܕܠܹܗ ܕܦܵܐܹܫ ܡܝܘܼܩܪܵܐ ܘܗܵܘܝܵܐ ܡܲܣܲܡܬܵܐ ܕܒܵܠܵܐ ܥܲܠܘܼܗܝ. ܕܩܘܿܦܝܵܬܹ̈ܐ ܘܦܵܐܹܫ ܡܝܘܼܩܪܵܐ ܘܗܵܘܝܵܐ ܡܲܣܲܡܬܵܐ ܕܒܵܠܵܐ ܥܲܠܘܼܗܝ. ܘܒܚܲܕ ܡ̣ܢ ܝܵܘܡܵܢܹ̈ܐ ܐ݇ܡܸܪܹܗ ܗ̇ܘ ܩܲܪܓ݂ܵܐ ܩܵܐ ܡܲܠܟܵܐ ܘܐܝܼܬ ܗ݇ܘܵܐ ܟܸܣܠܹܗ ܚܕܵܐ ܓ̰ܵܡܵܥܲܬ ܓܘܼܪܬܵܐ ܡ̣ܢ ܩܘܿܦܝܵܬܹ̈ܐ ܘܥܲܡܵܝ ܗܵܘ ܘܲܙܝܼܪ ܕܚܲܦܘܼܛܹܐ ܗ݇ܘܵܐ ܥܲܠ ܩܸܛܠܹܗ: ܝܵܐ ܡܲܠܟܵܐ ܗܵܐ ܝܕܸܥܠܘܼܟ ܡܘܼܕܝܼ ܥܒܸܕܠܘܿܢ ܒܪܹܫܝܼ ܩܲܪ̈ܓܹܐ ܘܠܸܒܝܼ ܠܹܐ ܗܵܘܹܐ ܪܵܗܵܬ ܗܲܠ ܕܫܵܩܠܸܢܵܗ̇ ܛܘܿܠܝܼ ܡܸܢܵܝ. ܘܬܘܼܚܡܸܢܝܼ ܘܚܙܸܐ ܠܝܼ ܕܠܹܐ ܡܵܨܸܝܢ ܕܥܵܒ݂ܕܸܢ ܐܲܝܟ ܠܸܒܝܼ ܒܗ̇ܝ ܕܩܲܪܓ݂ܵܐ ܝܘܸܢ ܘܒܹܐܡܵܪܵܐ ܝܢܵܐ ܟܠܵܝ ܡܲܠܦܵܢܹ̈ܐ ܕܟܠ ܕܒܵܥܹܐ ܕܡܲܩܸܕ ܠܵܗ̇ ܓܵܢܹܗ ܡܲܩܪܘܼܒܹܐ ܝܠܹܗ ܩܵܐ ܐܲܠܵܗܵܐ ܚܲܕ ܩܘܼܪܒܵܢܵܐ ܕܠܲܝܬ ܐ݇ܚܹܪ݇ܢܵܐ ܒܝܼܫ ܓܘܼܪܵܐ ܡܸܢܹܗ ܘܒܟܠ ܥܕܵܢܵܐ ܡܵܪܝܵܐ ܒܸܕ ܫܵܡܹܥ ܠܹܗ ܩܵܠܹܗ. ܒܲܣ ܐܸܢ ܒܵܣܡܵܐ ܠܹܗ ܡܲܠܟܵܐ ܦܲܩܸܕ ܠܝܼ ܕܡܲܩܕܸܢܵܗ̇ ܓܵܢܝܼ ܘܒܸܕ ܩܵܪܹܝܢ ܠܡܵܪܝܵܐ ܕܫܲܚܠܸܦܠܝܼ ܠܩܘܿܦܬܵܐ ܘܒܸܕ ܙܵܝܕܵܐ ܕܫܸܡܸܢܵܝܘܼܬܝܼ ܘܒܸܕ ܙܲܪܒܸܢ ܚܲܝܠܝܼ ܕܲܪܩܘܼܒ݂ܠ ܕܩܲܪ̈ܓܹܐ. ܒܲܠܟܹܐ ܒܐܵܗܵܐ ܬܵܗܵܪ ܫܵܩܠܸܢܹܗ ܛܘܿܠܝܼ ܡܸܢܵܝ. ܐ݇ܡܸܪܹܗ ܗ̇ܘ ܘܲܙܝܼܪ ܡܲܩܛܸܠܵܢܹܗ: ܠܹܐ ܡܲܕܡܸܢܘܼܟ ܕܩܘܦܝܬ̈ܐ ܘܕܩܪ̈ܓܐ. ܩܛ ܒܐܵܗܵܐ ܛܵܒ݂ܬܵܐ ܕܝܼܘܸܬ ܡܲܚܙܘܼܝܹܐ ܘܒܒܝܼܫܬܵܐ ܕܝܼܘܸܬ ܛܲܫܘܼܝܹܐ ܐܸܠܵܐ ܠܚܲܡܪܵܐ ܕܐܝܼܬ ܠܹܗ ܛܲܥܡܵܐ ܘܪܹܝܚܵܐ ܒܲܣܝܼܡܵܐ ܟܲܕ ܡܙܝܼܓ݂ܵܐ ܝܠܹܗ ܓܵܘܹܗ ܣܲܗܵܐ ܩܵܛܘܿܠܵܐ. ܒܸܚܫܵܒ݂ܵܐ ܝܘܸܬ ܕܐܸܢ ܡܘܼܩܸܕ ܠܲܢ ܓܘܼܫܡܘܼܟ ܒܢܘܼܪܵܐ ܒܸܕ ܫܲܚܠܸܦ ܟܝܵܢܘܼܟ ܘܒܸܕ ܠܵܒ݂ܫܸܬ ܚܕܵܐ ܛܲܒܝܼܥܲܬ ܐ݇ܚܹܪ݇ܬܵܐ¿ ܝܵܐ ܠܹܐ ܚܵܕܸܪ ܝܲܨܪܘܼܟ ܥܲܡܘܼܟ ܠܟܠܡܸܢܕܝܼ ܕܐܲܢ݇ܬ ܚܵܕܪܸܬ ܘܡܵܛܹܝܬ ܒܚܲܪܬܵܐ ܠܐܲܨܠܘܼܟ ܘܠܕܝܼ̈ܠܵܝܵܬܘܼܟ ܐܲܝܟ ܚܕܵܐ ܙܵܓ݂ܬܵܐ ܕܥܲܩܘܼܒܪܵܐ ܕܦܸܫܠܹܗ ܝܗܝܼܒ݂ܵܐ ܩܵܬܘܼܗ̇ ܐܸܚܬܝܼܵܕ ܕܓܲܒܝܵܐ ܠܵܗ̇ ܚܲܕ ܒܲܪ ܙܵܘܓܵܐ ܡ̣ܢ ܐܲܢܹܐ ܐܲܪܒܥܵܐ ܝܵܥܢܹܐ ܫܸܡܫܵܐ ܘܦܵܘܚܵܐ ܘܥܢܵܢܵܐ ܘܛܘܼܪܵܐ. ܘܠܵܐ ܦܪܸܫܠܵܗ̇ ܩܵܐ ܓܵܢܘܼܗ̇ ܐܸܠܵܐ ܚܲܕ ܥܩܘܼܒܪܵܐ. ܐ݇ܡܸܪܘܿܢ ܩܵܬܹܗ ܗܲܩܝܼ ܠܲܢ ܐܵܗܵܐ ܚܲܒܪܵܐ. ܐ݇ܡܸܪܹܗ: ܐܝܬ ܗ݇ܘܵܐ ܚܲܕ ܥܲܢܘܵܝܵܐ ܕܫܵܡܹܥ ܗ݇ܘܵܐ ܠܵܗ̇ ܐܲܠܵܗܵܐ ܨܠܘܿܬܹܗ ܘܩܲܒܸܠ ܗ݇ܘܵܐ ܠܵܗ̇. ܘܟܲܕ ܚܲܕ ܝܵܘܡܵܐ ܝܬܝܼܒ݂ܵܐ ܗ݇ܘܵܐ ܠܡܲܪ݇ܙܵܐ ܕܝܵܡܵܐ ܚܙܸܐ ܠܹܗ ܚܲܕ ܢܸܨܵܐ ܕܕܒ݂ܝܼܩܵܐ ܗ݇ܘܵܐ ܒܐܲܩܠܵܬܘܼ̈ܗܝ ܚܕܵܐ ܙܵܓ݂ܬܵܐ ܕܥܲܩܘܼܒܪܵܐ ܘܢܦܸܠܵܗ̇ ܡܸܢܹܗ ܠܟܸܣ ܗ̇ܘ ܥܲܢܘܵܝܵܐ ܘܝܩܸܕܠܹܗ ܠܸܒܹܗ ܥܲܠܘܼܗ̇ ܘܫܩܝܼܠܵܐ ܠܹܗ ܘܟܘܼܪܡܸܟ݂ܵܐ ܠܹܗ ܒܚܕܵܐ ܘܲܪܵܩܵܐ ܘܠܘܼܒܠܵܐ ܠܹܗ ܠܡܲܢܙܝܼܠܹܗ. ܘܙܕܸܥܠܹܗ ܕܠܵܐ ܗܵܘܝܵܐ ܥܲܣܩܵܐ ܥܲܠ ܐ݇ܢܵܫܘܼ̈ܗܝ ܬܲܓܒܲܪܬܘܼܗ̇. ܒܘܿܬ ܐܵܗܵܐ ܩܪܹܐ ܠܹܗ ܠܡܵܪܝܵܐ ܕܫܲܚܠܸܦܠܵܗ̇ ܠܚܕܵܐ ܒܪܵܬܵܐ ܫܲܦܝܼܪܬܵܐ ܘܡܵܪܝܵܐ ܫܡܝܼܥܵܐ ܠܹܗ ܨܠܘܿܬܹܗ ܘܚܕܸܪܵܗ̇ ܠܚܕܵܐ ܒܪܵܬܵܐ ܘܠܘܼܒܠܵܐ ܠܹܗ ܠܟܸܣ ܒܲܟ݂ܬܹܗ ܘܐ݇ܡܸܪܹܗ ܩܵܬܘܼܗ̇: ܐܵܗܵܐ ܒܪܵܬܝܼ ܝܠܵܗ̇ ܡܲܣܸܡܝ ܒܵܠܵܐ ܥܲܠܘܼܗ̇ ܐܲܝܟ ܕܟܹܐ ܡܲܣܸܡܲܬܝ ܒܵܠܵܐ ܥܲܠ ܝܵܠܵܟܲܝ̈. ܘܟܲܕ ܓܘܼܪܘܸܣܠܵܗ̇ ܘܗܘܸܐ ܠܵܗ̇ ܚܲܡܬܵܐ ܐ݇ܡܸܪܹܗ ܩܵܬܘܼܗ̇ ܗ̇ܘ ܥܲܢܘܵܝܵܐ: ܝܵܐ ܒܪܵܬܝܼ ܗܵܐ ܡܛܸܐ ܠܵܟ݂ܝ ܠܸܓܒ݂ܵܪܵܐ ܘܐܲܠܒ݂ܵܬܵܐ ܠܵܙܹܡ ܝܼܠܹܗ ܩܵܬܵܟ݂ܝ ܚܲܕ ܒܲܪ ܙܵܘܓܵܐ ܦܪܘܿܫܝ ܠܵܟ݂ܝ ܟܠ ܕܡܲܚܘܼܒܹܗ ܝܘܲܬܝ ܕܝܵܗܒܸܢܵܟ݂ܝ ܩܵܬܹܗ. ܘܐ݇ܡܸܪܵܗ̇ ܐܸܢ ܝܵܗܒܸܬ ܠܝܼ ܐܸܚܬܝܼܵܪ ܒܸܕ ܦܵܪܫܵܐ ܐ݇ܢܵܐ ܚܲܕ ܒܲܪ ܙܵܘܓܵܐ ܩܝ ܦܣܘܩܐ. ܕ. ܕܝܼܠܹܗ ܒܝܼܫ ܚܲܝܠܵܢܵܐ ܡ̣ܢ ܟܠܡܸܢܕܝܼ. ܐ݇ܡܸܪܹܗ ܥܲܢܘܵܝܵܐ ܒܲܠܟܹܐ ܒܸܒܥܵܝܵܐ ܝܘܲܬܝ ܫܸܡܫܵܐ. ܘܐ݇ܙܸܠܹܗ ܠܟܸܣ ܫܸܡܫܵܐ ܘܐ݇ܡܸܪܹܗ: ܝܵܐ ܒܪܝܼܬܵܐ ܓܘܼܪܬܵܐ ܐܝܼܬܠܝܼ ܚܕܵܐ ܒܪܵܬܵܐ ܘܒܸܛܠܵܒܵܐ ܝܠܵܗ̇ ܚܲܕ ܒܲܪ ܙܵܘܓܵܐ ܕܒܝܼܫ ܚܲܝܠܵܢܵܐ ܝܠܹܗ ܡ̣ܢ ܟܠܡܸܢܕܝܼ. ܠܹܐ ܒܵܥܹܝܬ ܕܓܵܒ݂ܪܸܬ ܠܵܗ̇¿ ܐ݇ܡܸܪܹܗ ܫܸܡܫܵܐ ܒܸܕ ܡܲܚܙܸܢܘܼܟ ܚܲܕ ܐ݇ܚܹܪ݇ܢܵܐ ܕܒܝܼܫ ܚܲܝܠܵܢܵܐ ܝܠܹܗ ܡܸܢܝܼ: ܝܵܥܢܹܐ ܥܲܝܒ݂ܵܐ ܕܟܹܐ ܡܲܟܸܣܠܝܼ ܘܟܹܐ ܡܲܕܸܪܘܿܢ ܙܲܗܪܝܼܪ̈ܝܼ ܘܟܹܐ ܡܲܟܠܸܐ ܘܟܹܐ ܡܲܒܨܸܪܹܗ ܒܲܗܪܝܼ. ܘܐ݇ܙܸܠܹܗ ܗ̇ܘ ܥܲܢܘܵܝܵܐ ܠܟܸܣ ܥܲܝܒ݂ܵܐ: ܘܐ݇ܡܸܪܹܗ ܩܵܬܹܗ ܐܲܝܟ ܕܐ݇ܡܸܪܹܗ ܩܵܐ ܫܸܡܫܵܐ. ܘܐ݇ܡܸܪܹܗ ܥܲܝܒ݂ܵܐ: ܐܵܢܵܐ ܒܸܕ ܡܲܚܙܸܢܘܼܟ ܚܲܕ ܐ݇ܚܹܪ݇ܢܵܐ ܕܒܝܼܫ ܚܲܝܠܵܢܵܐ ܝܠܹܗ ܡܸܢܝܼ: ܙܸܠ ܠܟܸܣ ܦܵܘܚܵܐ ܕܗ̇ܘ ܟܹܐ ܡܲܦܬܸܠ ܠܝܼ ܘܟܹܐ ܡܲܚܕܸܪܝܼ ܘܟܹܐ ܠܲܒܸܠ ܠܝܼ ܠܡܲܕܢܚܵܐ ܘܠܡܲܥܪܒ݂ܵܐ ܘܠܐܲܝܟܵܐ ܕܒܵܥܹܐ. ܘܐ݇ܙܸܠܹܗ ܠܟܸܣ ܦܵܘܚܵܐ ܘܐ݇ܡܸܪܹܗ ܩܵܬܹܗ ܐܲܝܟ ܕܐ݇ܡܸܪܹܗ ܩܵܐ ܥܲܝܒ݂ܵܐ. ܘܐ݇ܡܸܪܹܗ ܩܵܬܹܗ: ܐܵܢܵܐ ܒܸܕ ܡܲܚܙܸܢܘܼܟ ܚܲܕ ܐ݇ܚܹܪ݇ܢܵܐ ܕܝܼܠܹܗ ܒܝܼܫ ܚܲܝܠܵܢܵܐ ܡܸܢܝܼ ܝܵܥܢܹܐ ܛܘܼܪܵܐ ܕܠܹܐ ܡܵܨܹܝܢ ܕܡܲܓ̰ܘܸܓ̰ܸܢܹܗ. ܘܐ݇ܙܸܠܹܗ ܠܛܘܼܪܵܐ ܘܐ݇ܡܸܪܹܗ ܩܵܬܹܗ ܗܲܪ ܗ̇ܘ ܚܲܒܪܵܐ. ܘܩܵܡ ܓ̰ܲܘܸܒܠܹܗ ܛܘܼܪܵܐ ܘܐ݇ܡܸܪܹܗ: ܐܵܢܵܐ ܒܸܕ ܡܲܚܙܸܢܘܼܟ ܚܲܕ ܐ݇ܚܹܪ݇ܢܵܐ ܒܝܼܫ ܚܲܝܠܵܢܵܐ ܡܸܢܝܼ: ܝܵܥܢܹܐ ܥܲܩܘܼܒܪܵܐ ܕܠܹܐ ܡܵܨܹܝܢ ܒܝܹܗ ܒܗ̇ܝ ܕܟܹܐ ܒܵܙܹܥ ܠܝܼ ܘܟܹܐ ܚܲܠܚܸܠ ܠܝܼ ܘܟܹܐ ܬܲܪܸܨ ܠܹܗ ܒܸܙܥܵܙܹ̈ܐ ܓܵܘܝܼ ܘܠܹܐ ܡܵܛܹܐ ܚܲܝܠܝܼ ܒܝܹܗ ܕܡܲܟܠܸܢܹܗ ܡ̣ܢ ܐܵܗܵܐ ܫܘܼܓ݂ܠܵܐ. ܗܵܝܓܵܗ ܐ݇ܙܸܠܹܗ ܥܲܢܘܵܝܵܐ ܠܟܸܣ ܚܲܕ ܥܲܩܘܼܒܪܵܐ ܘܐ݇ܡܸܪܹܗ ܩܵܬܹܗ: ܒܵܥܹܝܬ ܕܓܵܒ݂ܪܸܬ ܠܵܗ̇ ܐܵܗܵܐ ܚܲܡܬܵܐ¿ ܐ݇ܡܸܪܹܗ ܥܲܩܘܼܒܪܵܐ: ܕܵܐܟ݂ܝܼ ܓܵܒ݂ܪܸܢܵܗ̇ ܘܒܸܙܥܝܼ ܥܝܼܩܵܐ ܝܠܹܗ ܘܥܲܩܘܼܒܪܵܐ ܟܹܐ ܓܵܒܹܪ ܒܪܵܬܵܐ ܕܥܲܩܘܼܒܪܵܐ. ܘܩܪܹܐ ܠܹܗ ܥܲܢܘܵܝܵܐ ܠܡܵܪܝܵܐ ܕܫܲܚܠܸܦ ܠܵܗ̇ ܠܐܲܨܠܵܗ̇ ܩܲܕܡܵܝܵܐ. ܘܐܵܗܵܐ ܒܪܸܙܵܝܵܐ ܕܗܵܝ ܒܪܵܬܵܐ. ܘܡܘܼܕܸܪܵܐ ܠܹܗ ܡܵܪܝܵܐ ܠܐܸܣܛܘܼܟ݂ܣܵܗ̇ ܩܲܕܡܵܝܵܐ ܘܐ݇ܙܸܠܵܗ̇ ܥܲܡ ܥܲܩܘܼܒܪܵܐ. ܕܩܘܦܝܬ̈ܐ ܘܕܩܪ̈ܓܐ. ܩܝܐ ܐܵܗܵܐ ܕܸܡܝܘܼܬܘܼܟ ܝܼܠܵܗ̇ ܝܵܐ ܦܲܢܕܵܢܵܐ. ܐܝܼܢܵܐ ܡܲܠܟܵܐ ܕܩܘܿܦܝܵܬܹ̈ܐ ܠܵܐ ܗܘܸܐ ܠܹܗ ܡܘܼܠܬܲܦܸܬ ܠܗܹܡܸܙܡܵܢܹ̈ܐ ܕܗ̇ܘ ܘܲܙܝܼܪ. ܘܡܘܼܚܸܒܠܹܗ ܠܩܲܪܓ݂ܵܐ ܘܡܘܼܙܝܸܕ ܠܹܗ ܐܝܼܩܵܪܹܗ ܘܚܘܿܫ ܥܒܸܪܵܗ̇ ܩܵܬܹܗ ܬܲܡܵܢ. ܒܵܬܹ݇ ܗܵܕܵܐ ܩܸܡܠܘܿܢ ܦܲܪ̈ܘܼܗܝ ܘܝܪܸܟ݂ܠܘܿܢ ܓܘܼܠܦܵܢܘܼ̈ܗܝ ܘܗܘܸܐ ܠܹܗ ܟ̰ܸܡ ܒܵܠܵܕ ܒܗ̇ܘ ܡܸܢܕܝܼ ܕܒܵܥܹܐ ܗ݇ܘܵܐ ܘܚܲܕ ܝܵܘܡܵܐ ܓܢܝܼܒ݂ܵܐ ܠܹܗ ܓܵܢܹܗ ܘܦܪܸܚܠܹܗ ܘܐ݇ܬܹܐ ܠܹܗ ܠܟܸܣ ܚܲܒ݂ܪ̈ܵܘܵܬܘܼܗܝ ܘܬܘܼܢܹܠܹܗ ܩܵܬܵܝ ܡܸܢܕܝܼ ܕܚܙܸܐ ܠܹܗ ܘܫܡܸܥܠܹܗ ܘܐ݇ܡܸܪܹܗ ܩܵܐ ܡܲܠܟܵܐ: ܐܵܢܵܐ ܬܘܼܡܸܡܠܝܼ ܗ̇ܘ ܡܸܢܕܝܼ ܕܒܥܸܐ ܠܝܼ: ܦܝܼܫܬܵܐ ܝܠܵܗ̇ ܐܲܚܟ̰ܝܼ ܕܐܲܢ݇ܬ ܐܵܕܝܼܵܐ ܫܵܡܥܸܬ ܘܕܵܒ݂ܩܸܬ ܢܵܬܵܐ ܥܲܠܝܼ. ܐ݇ܡܸܪܹܗ ܩܵܬܹܗ ܡܲܠܟܵܐ ܐܵܢܵܐ ܘܟܠܵܗ̇ ܓ̰ܵܡܵܥܲܬ ܬܚܘܿܬ ܦܘܼܩܕܵܢܘܼܟ ܝܼܘܲܚ: ܦܩܘܿܕ ܐܲܝܟ ܟܵܝܦܘܼܟ: ܐ݇ܡܸܪܹܗ ܗ̇ܘ ܩܲܪܓ݂ܵܐ: ܩܘܿܦܝܵܬܹ̈ܐ ܒܦܸܠܵܢܢ ܕܘܼܟܬܵܐ ܝܢܵܐ ܒܚܲܕ ܛܘܼܪܵܐ ܡܵܪܹܐ ܩܲܝܣܹ̈ܐ ܘܐܝܼܠܵܢܹ̈ܐ ܘܐܝܼܬ ܬܲܡ̇ܢ ܚܲܕ ܦܸܣܩܵܐ ܕܥܸܪ̈ܒܹܐ ܥܲܡ ܚܲܕ ܪܵܥܝܵܐ. ܘܐܲܚܢܲܢ ܒܸܕ ܐܵܙܲܠ݇ܚ ܠܬܲܡ̇ܢ ܘܒܸܕ ܛܲܦܲܚ ܢܘܼܪܵܐ ܩܵܕ݇ܡ ܬܲܪ̈ܥܹܐ ܕܩܸܢܵܬܹ̈ܐ ܘܕܒܸܙܥܵܙܹ̈ܐ ܕܩܘܿܦܝܵܬܹ̈ܐ ܘܓ̰ܲܡܥܲܚ ܩܲܝܣܹ̈ܐ ܒܵܪ̈ܘܿܙܹܐ ܘܕܵܪ̈ܲܚ ܠܗ݇ܘܿܢ ܥܲܠ ܢܘܼܪܵܐ ܘܫܵܥܫܲܚ ܓܘܼ̈ܠܦܵܢܲܢ ܥܲܠܵܝ ܗܲܠ ܕܛܵܦܹܐ ܢܘܼܪܵܐ. ܘܐܲܝܢܝܼ ܡܸܢܵܝ ܕܦܵܠܸܛ ܡ̣ܢ ܕܘܼܟܬܹܗ ܒܸܕ ܝܵܩܹܪ ܒܢܘܼܪܐ ܘܗ̇ܘ ܕܦܵܐܹܫ ܒܫܵܘܦܹܗ ܒܸܕ ܚܵܢܹܩ ܒܬܸܢܢܵܐ. ܘܥܒܸܕܠܘܿܢ ܩܲܪ̈ܓܹܐ ܗܵܕܟ݂ܵܐ ܘܩܛܝܼܠܵܝ ܠܗ݇ܘܿܢ ܟܠܵܝ ܩܘܿܦܝܵܬܹ̈ܐ ܘܕܸܪܘܿܢ ܠܡܲܢܙܝܼܠܵܝ ܒܓ݂ܵܓܹܒܘܼܬܵܐ ܘܒܫܲܝܢܵܐ ܘܒܫܠܵܡܵܐ. ܗܵܝܓܵܗ ܡܲܠܟܵܐ ܕܩܲܪ̈ܓܹܐ ܐ݇ܡܸܪܹܗ ܩܵܐ ܗ̇ܘ ܩܲܪܓ݂ܵܐ ܕܵܐܟ݂ܝܼ ܡܨܸܐ ܠܘܼܟ ܠܣܲܒܘܼܪܹܐ ܠܚܲܒ݂ܪܘܼܬܵܐ ܕܩܘܿܦܝܵܬܹ̈ܐ ܟܲܕ ܠܹܐ ܡܵܨܝܼ ܛܵܒܹ̈ܐ ܕܣܲܒܪܝܼ ܠܚܲܒ݂ܪܘܼܬܵܐ ܕܒܝܼܫܹ̈ܐ¿ ܐ݇ܡܸܪܹܗ ܩܲܪܓ݂ܵܐ: ܗܹܡܸܙܡܵܢܘܼܟ ܕܘܼܙ ܝܼܠܵܗ̇ ܝܵܐ ܡܲܠܟܵܐ. ܐܝܼܢܵܐ ܗ̇ܘ ܕܝܼܠܹܗ ܦܵܪܘܿܫܵܐ ܘܗܵܘܢܵܢܵܐ ܐܝܼܡܲܢ ܕܢܵܦܹܠ ܒܓܸܕܫܵܐ ܘܒܓ̰ܘܼܪܵܒܵܐ ܟܹܐ ܙܵܕܹܥ ܕܠܵܐ ܐܵܬܝܵܐ ܚܕܵܐ ܡܘܼܨܝܼܒܲܬ ܓܘܼܪܬܵܐ ܥܲܠܘܼܗܝ ܘܥܲܠ ܡܸܠܲܬܹܗ ܡ̣ܢ ܠܵܐ ܩܝܒ ܦܣܘܩܐ. ܕ. ܡܣܲܝܒܪܵܢܘܼܬܹܗ ܘܠܵܐ ܢܵܦܹܠ ܡ̣ܢ ܓ̰ܘܼܪܐܵܬ ܒܘܿܬ ܥܵܘܩܵܢܵܐ ܕܒܹܐܬܵܝܵܐ ܝܠܹܗ ܥܲܠܘܼܗܝ ܡ̣ܢ ܟܠܵܝܬܹܗ ܒܗ̇ܘ ܓ̰ܘܼܪܵܒܵܐ ܒܗ̇ܝ ܕܒܸܣܒܵܪܵܐ ܝܠܹܗ ܕܚܘܼܡܣܵܢܹܗ ܒܸܕ ܡܲܡܛܸܐ ܠܹܗ ܒܵܬ݇ܪ ܗܵܕܵܐ ܠܚܕܵܐ ܚܲܪܬܵܐ ܛܵܒ݂ܬܵܐ ܘܠܚܲܕ ܒܘܼܣܵܡܵܐ ܓܘܼܪܵܐ. ܘܒܘܿܬ ܐܵܗܵܐ ܠܹܐ ܪܵܥܹܫ ܒܚܸܫܵܐ ܘܠܹܐ ܓܲܢܓܸܙ ܡ̣ܢ ܡܸܫܬܲܥܒܕܵܢܘܼܬܵܐ ܠܗ̇ܘ ܕܝܼܠܹܗ ܒܵܨܘܿܪܵܐ ܡܸܢܹܗ ܗܲܠ ܕܡܵܛܹܐ ܠܢܝܼܫܹܗ ܘܚܵܕܹܐ ܘܒܵܣܹܡ ܒܫܘܼܠܵܡܵܐ ܕܥܒ݂ܵܕܹܗ ܘܒܚܲܪܬܵܐ ܕܚܘܼܡܣܵܢܹܗ. ܐ݇ܡܸܪܹܗ ܡܲܠܟܵܐ ܗܲܩܝܼ ܠܝܼ ܐܵܕܝܼܵܐ ܥܲܠ ܗܵܘܢܵܐ ܕܩܘܿܦܝܵܬܹ̈ܐ ܐ݇ܡܸܪܹܗ ܩܲܪܓ݂ܵܐ: ܠܵܐ ܚܙܸܐ ܠܝܼ ܒܹܝܠܵ ܚܲܕ ܗܵܘܢܵܢܵܐ ܐܸܠܵܐ ܗܵܘ ܕܚܲܦܘܼܛܵܝ ܗ݇ܘܵܐ ܥܲܠ ܩܸܛܠܝܼ ܗܲܡܵܫܵܐ. ܐܝܼܢܵܐ ܗܵܘܢܵܐ ܕܟܠܵܝ ܐܲܢܹܐ ܐ݇ܚܹܪ̈݇ܢܹܐ ܟ̰ܸܡ ܙܵܥܝܼܦ ܗ݇ܘܵܐ ܘܗܸܟ̰ ܠܹܐ ܗ݇ܘܵܘ ܬܲܚܡܘܼܢܹܐ ܥܲܠܝܼ ܐܵܦܠܵܐ ܦܲܟܘܼܪܹܐ ܗ݇ܘܵܘ ܕܐܵܢܵܐ ܐܝܼܬ ܗ݇ܘܵܐ ܠܝܼ ܚܲܕ ܕܵܪܵܓ̰ܵܐ ܪܵܡܵܐ ܟܸܣ ܩܲܪ̈ܓܹܐ ܘܕܚܲܕ ܡ̣ܢ ܘܲܙܝܼܪܹ̈ܐ ܝܘܸܢ ܗ݇ܘܵܐ ܪܹܫܵܝܵܐ ܕܡܲܠܟܵܐ. ܘܠܵܐ ܙܕܸܥܠܘܿܢ ܡ̣ܢ ܦܲܢܕܝܼ̈ ܘܡ̣ܢ ܕܵܓ݂ܵܠܘܼܬܝܼ ܘܠܵܐ ܩܘܼܒܸܠܘܿܢ ܢܲܨܝܼܗܲܬܹ̈ܐ ܕܗ̇ܘ ܚܲܒ݂ܪܵܝ ܗܵܘܢܵܢܵܐ ܘܕܠܸܒܹܗ ܒܝܼܩܵܕܵܐ ܗ݇ܘܵܐ ܥܲܠܵܝ ܘܠܵܐ ܛܘܼܫܹܠܘܿܢ ܣܸܪ̈ܵܝ ܡܸܢܝܼ. ܘܗܵܐ ܡܲܠܦܵܢܹ̈ܐ ܒܹܐܡܵܪܵܐ ܝܢܵܐ: ܕܡܲܠܟܵܐ ܓܵܪܵܓ ܛܲܫܹܐ ܠܗ݇ܘܿܢ ܣܸܪ̈ܘܼܗܝ ܡ̣ܢ ܐ݇ܢܵܫܹ̈ܐ ܒܝܼܫܹ̈ܐ ܘܡܲܡܛܝܼܵܢܹ̈ܐ ܘܠܵܐ ܓܵܠܹܐ ܠܗ݇ܘܿܢ ܩܵܐ ܗܸܟ̰ ܚܲܕ ܡܸܢܵܝ. ܐ݇ܡܸܪܹܗ ܡܲܠܟܵܐ ܐܲܝܟ ܕܒܸܚܫܵܒ݂ܵܐ ܝܘܸܢ ܟ̰ܘܼ ܡܸܢܕܝܼ ܠܵܐ ܛܘܼܠܸܩܠܹܗ ܠܩܘܿܦܝܵܬܹ̈ܐ ܐܸܠܵܐ ܢܲܙܵܢܘܼܬܵܐ ܕܡܲܠܟܵܝ ܘܙܵܥܝܼܦܘܼܬܵܐ ܕܗܵܘܢܹܗ ܘܫܠܵܡܬܹܗ ܠܪܵܐܝܼܟܵܪܹ̈ܐ ܫܝܼܫܹ̈ܐ. ܐ݇ܡܸܪܹܗ ܩܲܪܓ݂ܵܐ ܕܘܼܙ ܬܘܼܢܹܠܘܼܟ ܝܵܐ ܡܲܠܟܵܐ: ܟ̰ܹܡ ܟ̰ܵܬܘܿܢ ܝܼܠܵܗ̇ ܕܐ݇ܢܵܫܵܐ ܩܵܢܹܐ ܕܵܘܸܠܬܵܐ ܘܠܵܐ ܦܵܠܹܛ ܡ̣ܢ ܐܘܼܪܚܹܗ: ܘܟ̰ܸܡ ܥܲܣܩܵܐ ܝܠܵܗ̇ ܕܗܵܘܹܐ ܠܹܗ ܐ݇ܢܵܫܵܐ ܥܸܢܝܵܢܵܐ ܥܲܡ ܒܲܟ݂ܬܵܬܹ̈ܐ ܘܫܸܡܹܗ ܠܵܐ ܫܲܚܬܸܢ: ܘܚܲܟ̰ܵܐ ܝܢܵܐ ܐܵܢܝܼ ܕܝܵܗ݇ܒ݂ܝܼ ܠܵܗ̇ ܓܵܢܵܝ ܠܡܹܐܟ݂ܘܼܠܬܵܐ ܘܠܫܬܵܝܬܵܐ ܙܵܘܕܵܢܬܵܐ ܘܠܵܐ ܡܲܫܟ̰ܚܝܼ ܚܲܕ ܡܲܪܥܐ: ܘܚܲܟ̰ܵܐ ܝܢܵܐ ܕܩܘܦܝܬ̈ܐ ܘܕܩܪ̈ܓܐ. ܩܝܓ ܐܵܢܝܼ ܕܡܲܨܠܵܗܲܬܵܝ ܗܵܘܝܵܐ ܥܲܡ ܪܵܐܝܼܟܵܪܹ̈ܐ ܒܝܼܫܹ̈ܐ ܘܦܵܪܩܝܼ. ܡܸܢ ܐܲܒ݂ܕܵܢܵܐ. ܘܐ݇ܡܝܼܪܬܵܐ ܝܠܵܗ̇ ܕܐ݇ܢܵܫܵܐ ܡܝܘܼܩܪܵܐ ܠܵܐ ܡܲܚܸܒ ܚܸܩܪܵܐ ܙܵܘܕܵܢܵܐ: ܘܦܲܪܡܝܵܢܵܐ ܠܵܐ ܡܲܚܠܸܛ ܘܠܵܐ ܫܲܕܸܠ ܠܦܫܝܼܛܹ̈ܐ: ܘܣܵܢܝܵܢܵܐ ܕܡܲܪܕܘܼܬܵܐ ܠܵܐ ܡܲܣܠܹܐ ܠܢܵܓ̰ܹܒܘܼܬܵܐ. ܘܛܲܡܲܥܟܵܪ ܠܵܐ ܗܵܘܹܐ ܛܵܠܒܵܢܵܐ: ܘܡܲܠܟܵܐ ܪܸܦܝܵܐ ܘܡܲܫܡܸܪܵܢܵܐ ܘܕܠܲܝܬ ܠܹܗ ܨܦܵܝܝܼ ܪܵܐܝܼܟܵܪܹ̈ܐ ܠܵܐ ܗܵܘܹܐ ܚܵܛܸܪܓ̰ܲܡܥ ܗܲܡܵܫܵܐ ܒܚܲܝܠܵܐ ܕܡܲܠܟܘܼܬܹܗ ܘܠܵܐ ܗܵܘܝܵܐ ܥܲܝܢܹܗ ܬܝܼܟܬܵܐ ܥܲܠ ܕܵܘܸܠܬܵܐ ܕܪ̈ܲܥܝܲܬܹܗ ܐ݇ܡܸܪܹܗ ܡܲܠܟܵܐ: ܥܘܼܓ̰ܸܙܠܘܼܟ ܪܵܒܵܐ ܒܡܲܦܠܲܚܬܵܐ ܕܦܲܢܕܹ̈ܐ ܥܲܠ ܩܘܿܦܝܵܬܹ̈ܐ ܘܒܡܲܡܟܲܟ݂ܬܵܐ ܕܓܵܢܘܼܟ ܩܵܕ݇ܡܵܝ. ܐ݇ܡܸܪܹܗ ܩܲܪܓ݂ܵܐ: ܗ̇ܘ ܕܛܵܥܹܢ ܚܲܕ ܓ̰ܘܼܢܓ̰ܵܪܵܐ ܕܒܸܣܒܵܪܵܐ ܝܠܹܗ ܡܸܢܹܗ ܚܲܕ ܝܘܼܬܪܵܢܵܐ ܘܡܲܪܚܸܩ ܡ̣ܢ ܓܵܢܹܗ ܟܲܪܒܵܐ ܘܚܸܡܬܵܐ ܘܗܵܘܹܐ ܠܹܗ ܚܘܼܡܣܵܢܵܐ ܒܸܕ ܚܵܕܹܐ ܒܚܲܪܬܵܐ ܕܦܘܼܠܚܵܢܹܗ ܐܲܝܟ ܕܣܘܼܒܸܪܹܗ ܚܘܼܘܹܐ ܐ݇ܟܘܿܡܵܐ ܘܛܥܸܢܹܗ ܥܲܠ ܚܵܨܹܗ ܡܲܠܟܵܐ ܕܦܸܩܵܩܹ̈ܐ ܘܗܵܕܟ݂ܵܐ ܣܒܸܥܠܹܗ ܘܚܝܹܠܹܗ ܐ݇ܡܸܪܹܗ ܡܲܠܟܵܐ: ܗܲܩܝܼ ܠܹܗ ܐܵܗܵܐ ܚܲܒܪܵܐ. ܐ݇ܡܸܪܹܗ ܩܲܪܓ݂ܵܐ: ܟܹܐ ܗܲܩܝܼ ܕܚܲܕ ܚܘܼܘܹܐ ܐ݇ܟܘܿܡܵܐ ܣܸܒ݂ܠܹܗ ܘܚܘܼܒܸܢܘܿܢ ܥܲܝ̈ܢܘܼܗܝ ܘܒܨܸܪܹܗ ܚܲܝܠܹܗ ܘܠܹܐ ܡܵܨܹܐ ܗ݇ܘܵܐ ܠܸܚܕܵܪܵܐ ܒܵܬ݇ܪ ܨܲܝܕܵܐ ܘܠܬܲܪܣܘܼܝܹܐ ܓܵܢܹܗ ܘܫܘܼܦܫܸܦܠܹܗ ܢܝܼܚܵܐ‐ܢܝܼܚܵܐ ܥܲܠ ܕܡܛܸܐ ܠܹܗ ܠܚܕܵܐ ܥܲܝܢܵܐ ܕܐܝܼܬ ܗ݇ܘܵܐ ܒܝܼܵܗ̇ ܪܵܒܵܐ ܦܸܩܵܩܹ̈ܐ ܘܡܸܢ ܩܲܕܡܵܝܬܵܐ ܟܹܐ ܐܵܬܹܐ ܗ݇ܘܵܐ ܐܸܠܵܗ̇ ܘܨܵܐܹܕ ܗ݇ܘܵܐ ܡ̣ܢ ܦܸܩܵܩܘܼ̈ܗ̇ ܟܡܵܐ ܕܠܵܙܹܡ ܗ݇ܘܵܐ ܩܵܐ ܡܹܐܟ݂ܘܼܠܬܹܗ ܘܩܢܝܼܙܵܐ ܠܹܗ ܓܵܢܹܗ ܬܲܡ̇ܢ ܩܘܼܪܒܵܝ ܨܲܡܝܼܪܵܐ ܘܚܸܫܵܢܵܐ. ܘܬܘܼܝܹܠܵܗ̇ ܩܵܬܹܗ ܚܕܵܐ ܦܸܩܵܐ: ܩܵܡܘܿܕܝܼ ܒܸܚܙܵܝܘܼܟ ܝܼܘܵܢ ܚܲܕ ܗܵܕܵܐ ܚܸܫܵܢܵܐ ܘܡܵܪܹܐ ܦܸܟܹܪ¿ ܐ݇ܡܸܪܹܗ ܩܵܬܵܗ̇ ܩܵܐ ܡܵܢܝܼ ܟܹܐ ܠܵܚܹܡ ܚܸܫܵܐ ܓܘܼܪܵܐ ܐܸܠܵܐ ܩܵܬܝܼ¿ ܡܣܵܒܵܒ ܬܘܼܪܣܵܝܝܼ ܡ̣ܢ ܐܲܢܹܐ ܦܸܩܵܩܹ̈ܐ ܗ݇ܘܵܐ ܕܨܵܝܕܸܢ ܗ݇ܘܵܐ. ܘܗܵܐ ܐ݇ܬܝܼܬܵܐ ܝܠܵܗ̇ ܒܪܹܫܝܼ ܚܕܵܐ ܡܘܼܨܝܼܒܲܬ ܕܩܵܡ ܓܵܠܙܵܐ ܠܝܼ ܬܲܡܵܡ ܡ̣ܢ ܦܸܩܵܩܹ̈ܐ ܘܠܹܐ ܩܝܕ ܦܣܘܩܐ. ܕ. ܝܘܸܢ ܒܸܡܨܵܝܵܐ ܕܕܵܒ݂ܩܸܢ ܐܵܦܠܵܐ ܚܕܵܐ ܡܸܢܵܝ. ܘܐ݇ܙܸܠܵܗ̇ ܗ̇ܝ ܦܸܩܵܐ ܠܟܸܣ ܡܲܠܟܵܐ ܕܦܸܩܵܩܹ̈ܐ ܘܗܘܼܩܹܠܵܗ̇ ܩܵܬܹܗ ܚܲܒܪܹ̈ܐ ܕܚܘܼܘܹܐ ܐ݇ܟܘܿܡܵܐ ܘܐ݇ܠܹܠܹܗ ܠܟܸܣܠܹܗ ܡܲܠܟܵܐ ܘܐ݇ܡܸܪܹܗ ܩܵܬܹܗ: ܡܘܼܕܝܼ ܒܵܥܸܝܬ¿ ܐ݇ܡܸܪܹܗ ܗܵܐ ܡ̣ܢ ܟܡܵܐ ܝܵܘܡܵܢܹ̈ܐ ܐ݇ܙܸܠܝܼ ܒܵܬ݇ܪ ܚܕܵܐ ܦܸܩܵܐ ܒܪܲܡܫܵܐ ܘܡܵܛܹܐ ܠܲܢ ܩܘܼܪܒܵܐ ܕܒܲܝܬܵܐ ܕܚܲܕ ܥܲܢܘܵܝܵܐ ܘܥܒܸܪܝܼ ܒܵܬ݇ܪܘܼܗ̇ ܠܚܘܼܒ݂ܝܵܐ ܘܗ̇ܘ ܥܲܢܘܵܝܵܐ ܐܝܼܬ ܗ݇ܘܵܐ ܠܹܗ ܚܲܕ ܒܪܘܿܢܵܐ ܒܒܲܝܬܵܐ ܘܕܒܸܩܠܝܼ ܨܸܒܥܹܗ ܘܚܫܝܼܒ݂ܵܐ ܠܝܼ ܕܦܸܩܵܐ ܝܠܵܗ̇ ܘܢܥܝܼܨܵܐ ܠܝܼ ܘܡܝܼܬܠܹܗ. ܘܦܠܸܛܠܝܼ ܘܥܪܸܩܠܝܼ ܘܪܗܸܛܠܹܗ ܒܵܬ݇ܪܝܼ ܗܵܘ ܥܲܢܘܵܝܵܐ ܘܩܵܡ ܨܲܥܸܪܝܼ ܘܩܵܡ ܠܵܐܹܛܠܝܼ ܘܐ݇ܡܸܪܹܗ ܐܲܝܟ ܕܩܛܸܠܘܼܟ ܠܒܪܘܿܢܝܼ ܙܲܟܵܝܵܐ ܒܢܵܗܵܩܘܼܬܵܐ ܗܵܕܟ݂ܵܐ ܒܸܠܝܵܛܘܼܟ ܝܼܘܸܢ ܕܡܵܟܟܸܬ ܘܗܵܘܹܝܬ ܡܲܪܟܲܒ ܠܡܲܠܟܵܐ ܕܦܸܩܵܩܹ̈ܐ ܘܠܵܐ ܡܵܨܹܝܬ ܕܕܵܒ݂ܩܸܬ ܠܗ݇ܘܿܢ ܘܠܵܐ ܕܐܵܟ݂ܠܹܬ ܡܸܢܵܝ ܐܸܠܵܐ ܐܲܝܟ ܕܪܵܚܹܡ ܥܲܠܘܼܟ ܡܲܠܟܵܝ. ܘܗܵܐ ܐ݇ܬܹܠܝܼ ܠܟܸܣܠܘܼܟ ܘܡܵܘܕܘܿܝܹܐ ܝܘܸܢ ܘܪܵܙܝܼ ܝܘܸܢ ܒܐܵܗܵܐ ܡܸܢܕܝܼ. ܘܫܘܼܗܘܸܬ ܠܹܗ ܡܲܠܟܵܐ ܕܦܸܩܵܩܹ̈ܐ ܕܪܵܟܸܒ݂ ܥܲܠ ܚܘܼܘܹܐ ܐ݇ܟܘܿܡܵܐ ܘܚܫܸܒ݂ ܠܹܗ ܕܐܵܗܵܐ ܚܲܕ ܚܸܩܪܵܐ ܝܠܹܗ ܩܵܬܹܗ ܘܫܘܼܒ݂ܗܵܪܵܐ ܘܪܘܼܡܪܵܡܵܐ ܘܪܟܸܒ݂ ܠܹܗ ܥܲܠܘܼܗܝ ܘܐ݇ܬܹܐ ܠܵܗ̇ ܚܘܿܫܝܹܗ. ܘܐ݇ܡܸܪܹܗ ܩܵܬܹܗ ܚܘܼܘܹܐ ܒܝܼܕܵܥܵܐ ܝܘܸܬ ܝܵܐ ܡܲܠܟܵܐ ܟܹܐܢܵܐ ܕܐܵܢܵܐ ܠܝܼܛܵܐ ܝܘܸܢ ܘܡܘܼܚܪܸܡܵܐ. ܒܘܿܬ ܐܵܗܵܐ ܥܒ݂ܘܿܕ ܠܵܗ̇ ܡܘܼܥܲܝܲܢ ܡܹܐܟ݂ܘܼܠܬܝܼ ܕܚܵܝܹܢ ܘܠܵܐ ܡܵܝܬܹܢ. ܐ݇ܡܸܪܹܗ ܡܲܠܟܵܐ ܕܦܸܩܵܩܹ̈ܐ ܡܸܓ̰ܸܕ ܠܵܙܹܡ ܝܼܠܵܗ̇ ܩܵܬܘܼܟ ܡܹܐܟ݂ܘܼܠܬܵܐ ܕܣܵܢܕܵܐ ܠܘܼܟ ܕܗܵܐ ܗܘܝܼܵܐ ܝܘܸܬ ܡܲܪܟܲܒ ܩܵܬܝܼ. ܘܦܩܸܕܠܹܗ ܕܦܵܝܫܝܼ ܕܒ݂ܝܼܩܹ̈ܐ ܟܠܝܘܿܡ ܬܲܪܬܸܝܢ ܦܸܩܵܩܹ̈ܐ ܘܝܗܝܼܒܹ̈ܐ ܩܵܬܹܗ. ܘܗܵܕܟ݂ܵܐ ܡܛܸܐ ܠܹܗ ܬܘܼܪܣܵܝܹܗ ܘܠܵܐ ܗܘܸܐ ܠܹܗ ܟ̰ܘܼ ܙܝܵܢܵܐ ܩܵܬܹܗ ܒܡܸܫܬܲܥܒܕܵܢܘܼܬܹܗ ܠܗ̇ܘ ܕܸܫܡܸܢ ܡܘܼܣܠܝܼܵܐ ܐܸܠܵܐ ܩܢܹܐ ܠܹܗ ܘܡܛܸܐ ܠܹܗ ܪܘܼܙܩܹܗ ܘܬܘܼܪܣܵܝܹܗ. ܘܒܐܵܗܵܐ ܬܵܗܵܪ ܐܵܦ ܐܵܢܵܐ ܣܘܼܒܸܪܝܼ ܒܗ̇ܘ ܡܸܢܕܝܼ ܕܡܘܼܬܒ݂ܵܐ ܝܘܸܢ ܗ݇ܘܵܐ ܒܠܸܒܝܼ ܕܩܘܦܝܬ̈ܐ ܘܕܩܪ̈ܓܐ. ܩܝܗ ܒܗ̇ܝ ܕܫܲܗܘܘܼܬܹܐ ܝܘܸܢ ܗ݇ܘܐ ܠܐܵܗܵܐ ܛܵܒ݂ܬܵܐ ܓܘܼܪܬܵܐ ܕܒܝܼܵܗ̇ ܓ̰ܡܸܥܥܠܘܿܢ ܠܟܸܣܠܲܢ ܪܵܗܵܬܘܼܬܵܐ ܘܢܸܨܚܵܢܵܐ ܘܐܲܒ݂ܕܵܢܵܐ ܕܕܸܫܡܸܢ ܕܝܲܢ ܘܐܵܨܘܿܕܘܼܬܵܐ ܡܸܢܹܗ. ܘܝܠܸܦܠܝܼ ܒܢܸܣܝܵܢܵܐ ܕܪܲܟܝܼܟ݂ܘܼܬܵܐ ܘܒܲܣܝܼܡܘܼܬܵܐ ܟܹܐ ܥܵܩܪܝܼ ܠܹܗ ܠܕܸܫܡܸܢ ܒܓ̰ܲܠܕܘܼܬܵܐ ܘܒܚܲܝܠܵܐ ܙܵܘܕܵܐ ܡ̣ܢ ܩܸܫܝܘܼܬܵܐ. ܚܙܝܼ ܠܢܘܼܪܵܐ ܐܝܼܡܲܢ ܕܛܵܦܪ̈ ܒܚܲܕ ܐܝܼܠܵܢܵܐ ܒܟܠܹܗ ܚܲܝܠܹܗ ܘܚܲܡܝܼܡܘܼܬܹܗ ܠܹܐ ܡܲܩܸܕ ܐܸܠܵܐ ܗ̇ܘ ܡܸܢܕܝܼ ܕܐܝܼܬ ܥܲܠ ܦܵܬܵܐ ܕܐܲܪܥܵܐ. ܐܝܼܢܵܐ ܚܙܝܼ ܠܡܝܼ̈ܵܐ ܕܵܐܟ݂ܝܼ ܒܩܲܪܝܼܪܘܼܬܵܝ ܘܒܪ̈ܲܟܝܼܟ݂ܘܼܬܵܝ ܟܹܐ ܥܵܩܪܝܼ ܠܘܲܪ̈ܝܼܕܹܐ ܕܐܝܼܠܵܢܐ ܕܝܼܢܵܐ ܬܚܘܿܬ ܐܲܪܥܵܐ. ܘܐ݇ܡܝܼܪܬܵܐ ܝܠܵܗ̇: ܠܹܐ ܝܠܵܗ̇ ܕܡܲܣܠܘܼܝܹܐ ܙܥܘܿܪܘܼܬܵܐ ܕܐܲܪܒܥܵܐ ܡܸܢܕܝܵܢܹ̈ܐ: ܝܵܥܢܹܐ ܢܘܼܪܵܐ ܘܡܲܪܥܵܐ ܘܕܸܫܡܸܢ ܘܬܵܘܕܝܼܬܵܐ. ܐ݇ܡܸܪܹܗ ܡܸܢܕܪܹܫ ܩܲܪܓ݂ܵܐ: ܘܐܵܗܵܐ ܟܠܵܗ̇ ܗܘܸܐ ܠܵܗ̇ ܒܦܲܪܡܵܝܬܵܐ ܕܡܲܠܟܵܐ ܘܡܲܪܕܘܼܬܹܗ ܘܛܵܒ݂ܘܼܬ ܓܲܕܹܗ. ܘܐ݇ܡܝܼܪܬܵܐ ܝܠܵܗ̇: ܐܸܢ ܬܪܹܝܢ ܒܵܥܝܼ ܚܲܕ ܡܸܢܕܝܼ ܟܹܐ ܠܲܒܸܠܹܗ ܗ̇ܘ ܕܝܼܠܹܗ ܒܝܼܫ ܚܲܝܠܵܢܵܐ: ܘܐܸܢ ܚܲܝܠܵܝ ܚܲܕ ܝܠܹܗ ܟܹܐ ܠܒܸܠ ܠܹܗ ܗ̇ܘ ܕܒܝܼܫ ܚܲܝܠܵܢܵܐ ܝܠܹܗ ܒܡܣܲܝܒܪܵܢܘܼܬܵܐ: ܘܐܸܢ ܡܣܲܒܪܵܢܘܼܬܵܝ ܒܵܪܵܡܒܵܪ ܝܼܠܵܗ̇ ܟܹܐ ܠܲܒܸܠܹܗ ܗ̇ܘ ܕܝܼܠܹܗ ܒܝܼܫ ܡܵܪܹܐ ܩܸܣܡܲܬ ܘܐ݇ܡܝܼܪܬܵܐ ܝܠܵܗ̇: ܕܟܠ ܕܦܵܠܹܫ ܥܲܡ ܚܲܕ ܡܲܠܟܵܐ ܚܲܝܠܵܢܵܐ ܘܚܲܟܝܼܡܵܐ ܘܒܲܣܝܼܡܵܐ ܕܠܹܐ ܫܵܩܹܠ ܫܘܼܒ݂ܗܵܕܵܐ ܒܛܵܒܬܵܐ ܘܠܵܐ ܫܵܓܹܫ ܒܒܝܼܫܬܵܐ ܒܸܕ ܩܵܪܹܐ ܠܡܵܘܬܵܐ ܥܲܠ ܓܵܢܹܗ ܘܒܦܪܝܼܫܘܼܬܵܐ ܐܸܢ ܝܼܠܹܗ ܐܲܝܟ ܕܝܼܘܼܟ ܝܵܐ ܡܲܠܟܵܐ ܝܵܕܥܵܢܵܐ ܒܘܿܓ̰ܹܒܘܵܬܹ̈ܐ ܕܸܫܘܼܓ݂ܠܹ̈ܐ ܘܒܐܘܼܪ̈ܚܵܬܹܐ ܕܒܝܵܝ ܟܹܐ ܦܵܪܹܩ ܐ݇ܢܵܫܵܐ ܡ̣ܢ ܥܵܘܩܵܢܹ̈ܐ ܘܝܵܕܥܵܢܵܐ ܕܥܕܵܢܹ̈ܐ ܕܢܝܼܚܘܼܬܵܐ ܘܕܟܲܪܒܵܐ ܘܕܪܵܙܝܼܘܼܬܹ̈ܐ ܘܕܡܲܠܝܲܙܬܵܐ ܘܕܡܣܲܝܒܪܵܢܘܼܬܵܐ ܘܕܟܹܐ ܬܲܚܡ̣ܢ ܥܲܠ ܫܘܼܓ݂ܠܹ̈ܐ ܕܐܸܕܝܘܿܡ ܘܕܩܘܼܕܡܹܐ ܘܥܲܠ ܚܲܪܬܵܐ ܕܦܘܼܠܚܵܢܘܼ̈ܗܝ. ܐ݇ܡܸܪܹܗ ܡܲܠܟܵܐ: ܠܵܐ: ܐܸܠܵܐ ܐܵܗܵܐ ܗܘܸܐ ܠܵܗ̇ ܒܬܲܓܒܲܪܬܘܼܟ ܩܝܘ ܦܣܘܩܐ. ܕ. ܘܒܦܲܪܡܵܝܬܘܼܟ ܘܒܡܲܪܥܲܫܬܘܼܟ ܘܒܩܸܣܡܲܬܘܼܟ. ܡܣܵܒܵܒ ܕܬܲܠܒ݂ܲܪܬܵܐ ܕܚܲܕ ܐ݇ܢܵܫܵܐ ܦܲܪܡܵܝܵܐ ܘܡܗܘܼܡܢܐ ܟܹܐ ܗܵܘܝܵܐ ܣܵܒܵܒ ܕܛܲܠܲܩܬܵܐ ܕܕܸܫܡܸܢ ܙܵܘܕܵܐ ܡ̣ܢ ܪܵܒܵܐ ܦܵܘ̈ܓ̰ܹܐ ܦܵܠܘܿܫܹ̈ܐ ܘܠܸܒܵܢܹ̈ܐ ܘܨܦܵܝܝܼ ܟ̰ܘܼܟ̰ܒܸܢܹ̈ܐ. ܘܗ̇ܘ ܡܸܢܕܝܼ ܕܝܼܘܸܢ ܥܲܓ̰ܘܼܒܹܐ ܒܝܹܗ ܙܵܘܕܵܐ ܟܠܵܝܬܘܼܟ ܝܼܠܵܗ̇ ܥܲܡ ܩܘܿܦܝܵܬܹ̈ܐ ܟܲܕ ܫܵܡܥܸܬ ܗ݇ܘܵܐ ܗܹܡܸܙܡܵܢܵܝ̈ ܒܘܼܕܵܠܹ̈ܐ ܘܠܹܐ ܡܲܩܪܸܡܸܬ ܗ݇ܘܵܐ ܥܲܡܵܝ ܐܵܦܠܵܐ ܚܕܵܐ ܗܹܡܸܙܡܵܢ. ܐ݇ܡܸܪܹܗ ܩܲܪܓ݂ܵܐ ܕܒ݂ܝܼܩܵܐ ܝܘܸܢ ܡܲܪܕܘܼܬܘܼܟ ܝܵܐ ܡܲܠܟܵܐ ܘܗܲܡܵܫܵܐ ܒܸܗܘܵܝܵܐ ܝܘܸܢ ܚܲܒ݂ܪܵܐ ܥܲܡ ܫܲܝܢܵܝܵܐ ܘܥܲܡ ܢܘܼܟ݂ܪܵܝܵܐ ܒܒܲܣܝܼܡܘܼܬܵܐ ܘܒܪܲܟܝܼܟ݂ܘܼܬܵܐ ܘܒܸܫܦܵܪܬܵܐ ܘܒܚܘܼܒܵܐ. ܐ݇ܡܸܪܹܗ ܡܲܠܟܵܐ ܩܵܡ ܝܵܕܥܸܢܘܼܟ ܕܐܲܢ݇ܬ ܡܵܪܹܐ ܦܘܼܠܚܵܢܹ̈ܐ ܝܘܸܬ: ܘܚܙܸܐ ܠܝܼ ܠܐܲܢܹܐ ܘܲܙܝܼܪܹ̈ܐ ܐ݇ܚܹܪ̈݇ܢܹܐ ܕܐܝܼܬ ܠܗ݇ܘܿܢ ܐܲܚܟ̰ܝܼ ܨܦܵܝܝܼ ܗܹܡܸܙܡܵܢܹ̈ܐ ܕܠܲܝܬ ܠܗ݇ܘܿܢ ܚܲܕ ܦܠܵܛܵܐ ܚܩܝܼܪܵܐ ܘܡܲܚܕܝܼܵܢܵܐ. ܘܚܕܵܐ ܡܸܢܬܵܐ ܓܘܼܪܬܵܐ ܡܘܼܬܒ݂ܵܐ ܝܠܹܗ ܐܲܠܵܗܵܐ ܥܲܠܲܢ ܒܝܼܘܼܟ ܕܠܵܐ ܒܕܝܼܘܼܟ ܠܹܐ ܒܵܣܡܵܐ ܗ݇ܘܵܐ ܠܲܢ ܡܹܐܟ݂ܘܼܠܬܲܢ ܘܠܵܐ ܫܬܵܝܬܲܢ ܘܠܵܐ ܫܸܢܬܲ ܘܠܲܝܬ ܗ݇ܘܵܐ ܠܲܢ ܪܵܗܵܬܘܼܬܵܐ ܘܐ݇ܡܝܼܪܬܵܐ ܝܠܵܗ̇: ܕܟܪܝܼܗܵܐ ܠܲܝܬ ܠܹܗ ܒܲܣܝܼܡܘܼܬܵܐ ܕܡܹܐܟ݂ܘܼܠܬܵܐ ܘܠܵܐ ܕܫܸܢܬܵܐ ܗܲܠ ܕܒܵܣܸܡ: ܘܠܵܐ ܐ݇ܢܵܫܵܐ ܛܲܡܲܥܟܵܪ ܕܩܵܡ ܥܵܒܸܕܠܹܗ ܡܲܠܟܵܐ ܡܲܪܵܚܵܐ ܒܙܘܼܙܹ̈ܐ ܘܒܫܘܼܓ݂ܠܹ̈ܐ ܕܣܘܼܦܹܠܹܗ ܒܝܹܗ ܗܲܠ ܕܦܲܪܦܸܣ ܠܗ݇ܘܿܢ: ܘܠܵܐ ܐ݇ܢܵܫܵܐ ܕܥܲܓ̰ܘܼܙܹܗ ܝܠܹܗ ܕܸܫܡܸܢܹܗ ܘܗ̇ܘ ܒܸܙܕܵܥܵܐ ܝܠܹܗ ܡܸܢܹܗ ܒܠܲܝܠܹܐ ܘܒܝܵܘܡܵܐ ܗܲܠ ܕܢܵܐܹܚ ܠܸܒܹܗ ܡܸܢܹܗ. ܘܗ̇ܘ ܕܪܘܼܦܹܠܹܗ ܡ̣ܢ ܐܝܼܕܹܗ ܚܲܕ ܝܘܼܩܪܵܐ ܓܘܼܪܵܐ ܡܘܼܢܝܼܚܵܐ ܠܹܗ ܓܵܢܹܗ: ܘܗ̇ܘ ܕܗܘܸܐ ܠܹܗ ܐܵܨܘܿܕܵܐ ܡ̣ܢ ܕܸܫܡܸܢܹܗ ܒܸܕ ܗܵܘܝܵܐ ܠܹܗ ܫܸܠܝܘܼܬܵܐ ܘܪܵܗܵܬܘܼܬܵܐ. ܐ݇ܡܸܪܹܗ ܩܲܪܓ݂ܵܐ: ܒܸܛܠܵܒܵܐ ܝܘܸܢ ܡ̣ܢ ܐܲܠܵܗܵܐ ܕܛܘܼܠܸܩܠܹܗ ܠܕܸܫܡܸܢܘܼ̈ܟ ܕܡܲܚܕܹܐ ܠܘܼܟ ܒܫܘܼܠܛܵܢܘܼܬܘܼܟ ܘܪܲܥܝܲܬܘܼܟ ܟܠܵܗ̇ ܡܲܢܬܝܼܵܐ ܘܟܠܵܝ ܥܵܡܪ̈ܵܢܹܐ ܕܡܲܠܟܘܼܬܘܼܟ ܗܵܘܝܼ ܫܲܪ̈ܝܼܟܹܐ ܥܲܡܘܼܟ ܒܚܲܕܘܹܬܘܼܟ. ܕܗ̇ܘ ܡܲܠܟܵܐ ܕܠܲܝܬ ܕܩܘܦܝܬ̈ܐ ܘܕܩܪ̈ܓܐ. ܩܝܙ ܒܡܲܠܟܘܼܬܹܗ ܚܲܕܘܼܬܵܐ ܘܒܲܣܝܼܡܘܼܬܵܐ ܩܵܐ ܪܲܥܝܲܬܹܗ ܟܹܐ ܕܵܡܹܐ ܠܚܲܕ ܐܝܼܠܵܢܵܐ ܕܠܲܝܬ ܠܹܗ ܛܥܘܼܢܝܵܬܹ̈ܐ ܘܠܹܐ ܡܵܨܹܐ ܐ݇ܢܵܫܵܐ ܕܝܵܬܹܒ݂ ܒܛܠܵܢܝܼܬܹܗ. ܐ݇ܡܸܪܹܗ ܡܲܠܟܵܐ: ܝܵܐ ܘܲܙܝܼܪ ܡܗܝܼܪܵܐ ܕܵܐܟ݂ܝܼ ܗ݇ܘܵܐ ܕܘܼܒܵܪܵܐ ܕܩܘܿܦܝܵܬܹ̈ܐ ܘܕܡܲܠܟܵܝ ܒܦܠܵܫܵܝ ܘܒܫܲܪܟܵܐ ܕܬܲܓܒܲܪ̈ܝܵܬܵܝ. ܐ݇ܡܸܪܹܗ ܩܲܪܓ݂ܵܐ: ܕܘܼܒܵܪܹܗ ܚܲܕ ܕܘܼܒܵܪܵܐ ܗ݇ܘܵܐ ܕܪܵܡܘܼܬܵܐ ܘܕܩܲܠܝܼܠܘܼܬܵܐ ܘܕܫܘܼܒ݂ܗܵܪܵܐ ܘܕܪܸܦܝܘܼܬܵܐ ܘܕܚܸܩܪܵܐ ܒܲܛܝܼܠܵܐ ܘܫܲܪܟܵܐ ܕܕܝܼܠܵܝܵܬܹ̈ܐ ܚܫܝܼܚܹ̈ܐ ܠܠܵܘܡܵܐ. ܘܘܲܙܝܼܪ̈ܘܼܗܝ ܟܠܵܝ ܘܓܘܼܪ̈ܵܢܘܼܗܝ ܟܹܐ ܕܵܡܝܼ ܗ݇ܘ݂ܵܘ ܐܸܠܹܗ ܫܒ݂ܘܿܩ ܡ̣ܢ ܗ̇ܘ ܕܒܝܵܗ݇ܒ݂ܵܐ ܗ݇ܘܵܐ ܦܸܬܘܵܐ ܥܲܠ ܩܸܛܠܝܼ. ܡܣܵܒܵܒ ܕܚܲܟܝܼܡܵܐ ܗ݇ܘܵܐ ܘܦܲܪܡܝܵܢܵܐ ܘܦܝܼܠܵܣܘܿܦܵܐ ܘܝܵܩܘܿܪܵܐ ܘܝܠܝܼܦܵܐ ܕܚܲܕܟ̰ܵܐ ܟܹܐ ܡܲܫܟ̰ܚܝܼ ܐܲܝܟ ܕܝܼܘܼܗܝ ܒܓܘܼܪܘܼܬܵܐ ܕܩܲܝܪܲܬܹܗ ܘܟܵܡܹܠܘܼܬܵܐ ܕܗܵܘܢܹܗ ܘܬܪܝܼܨܘܼܬܵܐ ܕܪܸܥܝܵܢܹܗ. ܐ݇ܡܸܪܹܢ ܡܵܠܟܵܐ: ܘܐܲܝܢܝܼ ܕܝܼܠܵܝܵܬܹ̈ܐ ܚܙܸܐ ܠܘܼܟ ܒܝܹܗ ܕܙܵܘܕܵܐ ܡ̣ܢ ܐܲܢܹܐ ܐ݇ܚܹܪ̈݇ܢܹܐ ܡܲܕܘܼܥܹܐ ܗ݇ܘܵܐ ܥܲܠ ܗܵܘܢܹܗ¿ ܐ݇ܡܸܪܹܗ ܬܲܪܬܹܝܢ ܕܝܼܠܵܝܵܬܹ̈ܐ: ܡܲܨܠܵܗܲܬܹܗ ܥܲܠ ܩܸܛܠܝܼ ܕܬܲܪܬܹܝܢ ܕܠܹܐ ܓܵܠܹܙ ܗ݇ܘܵܐ ܠܕܵܘܣܬܹܗ ܡ̣ܢ ܢܲܨܝܼܗܲܬܹܗ ܐܵܦܸܢ ܠܹܐ ܚܵܫܹܒ݂ ܗ݇ܘܵܐ ܠܵܗ̇. ܕܗܹܡܸܙܡܵܢܹܗ ܠܹܐ ܗ݇ܘܵܐ ܚܕܵܐ ܗܹܡܸܙܡܵܢ ܣܸܟܪܵܢܬܵܐ ܐܸܠܵܐ ܪܲܟܝܼܟ݂ܬܵܐ ܗ݇ܘ݂ܵܐ ܘܒܲܣܝܼܡܬܵܐ ܗܲܠ ܕܚܲܕܟܡܵܐ ܓܵܗܹ̈ܐ ܡܲܕܸܥ ܗ݇ܘܵܐ ܩܵܐ ܡܲܠܟܹܗ ܒܵܨܘܿܪܘܼܬܹܗ ܟܲܕ ܠܹܐ ܥܵܒܹܕ ܗ݇ܘܵܐ ܠܵܗ̇ ܟ̰ܸܡ ܐܲܫܟܵܪܵܐ. ܐܸܠܵܐ ܡܲܝܬܸܐ ܗ݇ܘܵܐ ܠܹܗ ܡܲܬܠܹ̈ܐ ܘܬܵܢܹܐ ܗ݇ܘܵܐ ܒܵܨܘܿܪ̈ܘܵܬܹܐ ܕܐ݇ܚܹܪ̈ܢܹܐ ܘܠܹܐ ܡܵܨܹܐ ܗ݇ܘܵܐ ܡܲܠܟܵܐ ܕܟܛܪܹܒ ܗ݇ܘܵܐ ܥܲܠܘܼܗܝ. ܘܒܹܝܠ ܡܸܢܕܝܵܢܹ̈ܐ ܐ݇ܚܹܪ̈݇ܢܹܐ ܬܵܢܹܐ ܗ݇ܘܵܐ ܩܵܐ ܡܲܠܟܵܐ: ܘܵܓ̰ܹܒ ܝܼܠܵܗ̇ ܠܡܲܠܟܵܐ ܕܡܲܣܸܡ ܒܵܠܵܐ ܪܵܒܵܐ ܥܲܠ ܡܲܟܘܼܬܹܗ ܡܣܵܒܵܒ ܕܡܲܠܟܘܼܬܵܐ ܚܲܕ ܡܸܢܕܝܼ ܝܼܠܵܗ̇ ܓܘܼܪܵܐ ܘܥܸܠܵܝܵܐ ܘܚܲܕܟ̰ܵܐ ܝܢܵܐ ܐܵܢܝܼ ܕܟܹܐ ܡܵܨܝܼ ܕܩܵܢܝܼ ܠܵܗ̇. ܠܹܐ ܗܵܘܝܵܐ ܩܢܵܝܵܐ ܐܸܠܵܐ ܒܚܲܝܠܵܐ. ܡܲܠܟܘܼܬܵܐ ܛܝܼܡܵܢܬܵܐ ܝܠܵܗ̇. ܘܗ̇ܘ ܕܩܸܢܝܵܐ ܠܹܗ ܗܵܘܹܐ ܗܘܼܫܝܵܪ ܕܢܵܛܸܪܵܗ̇ ܩܝܚ ܦܣܘܩܐ. ܕ. ܘܡܲܩܘܸܐ ܠܵܗ̇. ܕܐ݇ܡܝܼܪܬܵܐ ܝܠܵܗ̇: ܕܟܹܐ ܕܵܡܝܵܐ ܒܡܵܩܘܝܵܢܘܼܬܵܗ̇ ܒܵܨܘܿܪܬܵܐ ܠܡܩܵܘܝܵܢܘܼܬܵܐ ܒܵܨܘܿܪܬܵܐ ܕܛܸܠܠܵܐ ܕܛܲܪ̈ܦܹܐ ܕܢܹܠܘܼܦܵܪ ܘܒܓ̰ܲܠܕܘܼܬܵܐ ܕܦܪܵܩܬܵܗ̇ ܒܡܲܠܝܲܙܬܵܐ ܕܡܲܢܬܵܝܬܵܗ̇ ܘܕܝܵܪܬܵܗ̇ ܠܒܵܬ݇ܪܵܐ ܟܹܐ ܕܵܡܝܵܐ ܠܦܵܘܚܵܐ ܘܒܒܵܨܘܿܪܘܼܬܵܐ ܕܫܘܼܪܵܪܵܗ̇ ܟܹܐ ܕܵܡܝܵܐ ܠܕܵܘܣܬܘܼܬܵܐ ܙܲܥܝܼܦ ܕܚܲܕ ܐ݇ܢܵܫܵܐ ܗܵܘܢܵܢܵܐ ܥܲܡ ܚܲܕ ܐ݇ܢܵܫܵܐ ܒܘܼܕܵܠܵܐ. ܘܒܟ̰ܡܵܝܬܵܗ̇ ܒܓ̰ܲܠܕܘܼܬܵܐ ܟܹܐ ܕܵܡܝܵܐ ܠܙܲܡܒܘܼܪ̈ܝܵܬܹܐ ܕܟܹܐ ܗܵܘܝܼ ܥܲܠ ܡܝܼ̈ܵܐ ܒܡܸܛܪܹ̈ܐ ܕܒܹܝܬ݇ܢܹܝܣܵܢܹ̈ܐ. ܐܵܗܵܐ ܝܠܹܗ ܡܵܣܵܠܵܐ ܕܐ݇ܢܵܫܹ̈ܐ ܕܸܫܡܸܢܹ̈ܐ ܕܓܵܪܵܓ ܐ݇ܢܵܫܵܐ ܠܵܐ ܦܵܐܹܫ ܫܘܼܕܠܵܐ ܒܝܼܵܝ ܐܵܦܸܢ ܡܲܚܙܝܼ ܚܘܼܒܵܐ ܘܕܵܘܣܬܘܼܬܵܐ. ܦܣܘܩܐ. ܗ. ܡܲܝܡܘܼܢ ܘܩܪܵܝܵܐ. ܐ݇ܡܸܪܹܗ ܕܸܒܫܵܠܝܼܡ ܡܲܠܟܵܐ ܠܒܲܝܕܵܒܵܐ ܦܝܼܠܵܣܘܿܦܵܐ: ܦܘܼܪܡܹܠܝܼ ܐܵܗܵܐ ܡܵܣܵܠܵܐ. ܐܸܠܵܐ ܡܲܝܬܝܼ ܠܝܼ ܚܲܕ ܡܵܣܵܠܵܐ ܥܲܠ ܐ݇ܢܵܫܵܐ ܕܒܵܥܹܐ ܗ̇ܘ ܡܸܢܕܝܼ ܕܠܵܙܹܡ ܝܼܠܹܗ ܩܵܬܹܗ ܘܟܲܕ ܡܛܸܐ ܠܹܗ ܠܐܝܼܕܹܗ ܗ̇ܘ ܡܸܢܕܝܼ ܡܸܢܕܪܹܫ ܛܘܼܠܸܩܠܹܗ. ܐ݇ܡܸܪܹܗ ܦܝܼܠܵܣܘܿܦܵܐ ܥܗܝܼܕܵܐ ܩܢܵܝܬܵܐ ܕܚܲܕ ܡܸܢܕܝܼ ܒܝܼܫ ܐܵܣܵܢܵܝܝܼ ܝܠܵܗ̇ ܡ̣ܢ ܢܛܵܪܬܹܗ ܒܵܬ݇ܪ ܕܦܸܫܠܹܗ ܩܸܢܝܵܐ. ܘܗ̇ܘ ܕܸܩܢܹܐ ܠܹܗ ܚܲܕ ܡܸܢܕܝܼ ܕܝܼܠܹܗ ܠܵܙܹܡ ܩܵܬܹܗ ܘܠܵܐ ܡܨܹܠܹܗ ܕܢܵܛܸܪܹܗ ܘܚܲܡܹܐ ܠܹܗ ܟܹܐ ܓܵܕܹܫ ܥܲܠܘܼܗܝ ܗ̇ܘ ܡܸܢܕܝܼ ܕܓܕܸܫܠܹܗ ܥܲܠ ܩܪܵܝܵܐ. ܐ݇ܡܸܪܹܗ ܡܲܠܟܵܐ ܗܲܩܝܼ ܠܲܢ ܐܵܗܵܐ ܡܵܣܵܠܵܐ. ܡܝܡܘܢ ܘܩܪܝܐ. ܩܝܛ ܐ݇ܡܸܪܹܗ ܒܲܝܕܵܒܵܐ: ܟܹܐ ܗܲܩܝܼ ܕܚܲܕ ܡܲܝܡܘܼܢ ܫܸܡܹܗ ܡܵܐܗܸܪ ܡܲܠܟܵܐ ܗ݇ܘܵܐ ܕܡܲܝܡܘܼܢܹ̈ܐ ܘܣܸܒ݂ܠܹܗ ܘܥܒܸܪܹܗ ܒܝܵܘܡܵܢܘܼ̈ܗܝ. ܘܩܸܡܠܹܗ ܥܲܠܘܼܗܝ ܚܲܕ ܡܲܝܡܘܼܢ ܐ݇ܚܹܪ݇ܢܵܐ ܓ̰ܘܲܢܩܵܐ ܡ̣ܢ ܐܘܼܓ̰ܵܓ݂ ܕܡܲܠܟܘܼܬܵܐ ܘܥܒܸܕܠܹܗ ܚܲܝܠܵܐ ܥܲܠܘܼܗܝ ܘܙܘܼܒܛܸܢܹܗ ܠܕܘܼܟܬܹܗ ܘܦܠܸܛܠܹܗ ܘܥܪܸܩܠܹܗ ܡ̣ܢ ܩܵܕ݇ܡ ܡܘܼܕܲܥܝܼ ܕܝܹܗ ܗܲܠ ܕܡܛܸܐ ܠܹܗ ܠܚܲܕ ܢܲܗܪܵܐ ܘܚܙܸܐ ܠܹܗ ܬܲܡ̇ܢ ܚܲܕ ܐܝܼܠܵܢܵܐ ܕܬܹܐܢܹ̈ܐ ܘܝܣܸܩܠܹܗ ܥܲܠܘܼܗܝ ܘܩܵܡ ܥܵܒܹܕ ܠܹܗ ܕܘܼܟܬܵܐ ܕܫܪܵܝܬܹܗ. ܘܟܲܕ ܚܲܕ ܝܵܘܡܵܐ ܒܹܐܟ݂ܵܠܵܐ ܗ݇ܘܵܐ ܡ̣ܢ ܐܲܢܹܐ ܬܹܐܢܹ̈ܐ ܢܦܸܠܵܗ̇ ܚܕܵܐ ܬܹܐܢܵܐ ܡ݂ܢ ܐܝܼܕܹܗ ܓܵܘ ܡܝܼ̈ܵܐ ܘܐ݇ܬܹܠܹܗ ܡܸܢܵܗ̇ ܚܲܕ ܩܵܠܵܐ ܘܗܘܸܐ ܠܹܗ ܒܹܐܟ݂ܵܠܵܐ ܘܪܲܦܘܼܝܹܐ ܓܵܘ ܡܝܼ̈ܵܐ. ܘܐܝܼܬ ܗ݇ܘ݂ܵܐ ܬܲܡ̇ܢ ܚܲܕ ܩܪܵܝܵܐ. ܟܠ ܥܕܵܢܵܐ ܕܢܵܦܠܵܐ ܗ݇ܘܵܐ ܚܕܵܐ ܬܹܐܢܵܐ ܐܵܟܹܠ ܗ݇ܘܵܐ ܠܵܗ̇ ܘܚܫܸܒ݂ܠܹܗ ܕܒܘܿܬ ܕܝܹܗ ܗ̇ܘ ܡܲܝܡܘܼܢ ܪܲܦܘܼܝܹܐ ܗ݇ܘܵܐ ܐܲܢܹܐ ܬܹܐܢܹ̈ܐ ܘܫܘܼܗܘܸܬ ܠܹܗ ܠܕܵܘܣܬܘܼܬܹܗ ܘܩܘܼܪܒܸܢܹܗ ܘܗܘܼܡܙܸܡܠܹܗ ܥܲܡܹܗ ܘܗܘܸܐ ܠܗ݇ܘܿܢ ܕܵܘܣܬܹ̈ܐ ܥܲܡ ܚܕܵܕܹ̈ܐ. ܘܗ̇ܘ ܩܪܵܝܵܐ ܐܝܼܬ ܗ݇ܘܵܐ ܠܹܗ ܒܲܪ݇ܬ ܙܵܘܓܵܐ. ܐܵܗܵܐ ܟܲܕ ܚܙܸܐ ܠܵܗ̇ ܕܚܲܒ݂ܪܵܗ̇ ܥܘܼܪܩܸܠܹܗ ܪܵܒܵܐ ܘܠܹܐ ܝܠܹܗ ܒܸܕܝܵܪܵܐ ܠܟܸܣܠܵܗ̇ ܢܦܸܠܹܗ ܫܲܟ ܒܠܸܒܵܗ̇ ܘܦܬܸܚܠܵܗ̇ ܠܸܒܵܗ̇ ܩܵܐ ܚܕܵܐ ܫܒ݂ܵܒ݂ܬܵܗ̇ ܘܐ݇ܡܸܪܵܗ̇: ܒܸܙܕܵܥܵܐ ܝܘܵܢ ܕܠܵܐ ܗܵܘܹܐ ܓܕܝܼܫܵܐ ܚܲܕ ܓܸܕܫܵܐ ܥܲܠܘܼܗܝ ܘܛܠܝܼܩܵܐ. ܐ݇ܡܸܪܵܗ̇ ܫܒ݂ܵܒ݂ܬܵܗ̇: ܒܲܪ ܙܵܘܓܵܟ݂ܝܼ ܗܵܐ ܒܦܠܵܢ ܢܲܗܪܵܐ ܝܠܹܗ ܘܗܘܝܼܵܐ ܝܠܹܗ ܕܵܘܣܬ ܥܲܡ ܚܲܕ ܡܲܝܡܘܼܢ ܘܒܹܐܟ݂ܵܠܵܐ ܝܢܵܐ ܘܒܸܫܬܵܝܵܐ ܥܲܡ ܚܕܵܕܹ̈ܐ ܘܗ̇ܘ ܝܼܠܹܗ ܣܵܒܵܒ ܕܪܚܵܩܬܹܗ ܡܸܢܵܟ݂ܝܼ ܘܠܹܐ ܡܵܨܹܐ ܕܦܵܐܹܫ ܟܸܣܠܵܟ݂ܝ ܟܡܵܐ ܕܝܼܠܹܗ ܗ̇ܘ ܡܲܝܡܘܼܢ ܒܲܣܝܼܡܵܐ ܐ݇ܡܸܪܵܗ̇ ܒܲܣ ܡܘܼܕܝܼ ܥܵܒ݂ܕܵܐ ܐ݇ܢܵܐ¿ ܐ݇ܡܸܪܵܗ̇ ܫܒ݂ܵܒ݂ܬܵܗ̇ ܐܝܼܡܲܢ ܕܐܵܬܹܐ ܠܟܸܣܠܵܟ݂ܝ ܬܲܢܝܼ ܕܒܪܵܒܵܐ ܥܵܘܩܵܢܵܐ ܝܘܲܬܝ ܘܡܪܝܼܥܬܵܐ ܝܘܲܬܝ. ܘܗ̇ܘ ܒܸܕ ܒܲܩܸܪܵܟ݂ܝ: ܡܘܼܕܝܼ ܠܵܙܹܡ ܝܼܠܹܗ ܩܵܬܵܟ݂ܝ¿ ܬܲܢܝܼ: ܕܗܲܟܝܼܡܹ̈ܐ ܐ݇ܡܸܪܘܿܢ ܠܵܙܹܡ ܝܼܠܹܗ ܩܵܬܝܼ ܠܸܒܵܐ ܕܡܲܝܡܘܼܢ. ܩܟ ܦܣܘܩܐ ܗ. ܘܒܵܬ݇ܪ ܚܲܕ ܡܸܬܚܵܐ ܕܸܪܹܗ ܩܪܵܝܵܐ ܠܒܲܝܬܹܗ ܘܚܸܙܝܵܐ ܠܹܗ ܠܒܲܪ݇ܬ ܙܵܘܓܹܗ ܒܚܕܵܐ ܐܲܗܘܵܠ ܡܲܦܫܸܡܵܢܬܵܐ ܘܐ݇ܡܸܪܹܗ ܩܵܬܵܗ̇: ܩܵܡܘܼܕܝܼ ܒܸܚܙܵܝܵܟ݂ܝ ܝܼܘܸܢ ܗܵܕܟ݂ܵܐ¿ ܓ̰ܘܼܘܸܒܠܵܗ̇ ܫܒ݂ܵܒ݂ܬܵܗ̇ ܘܐ݇ܡܸܪܵܗ̇: ܒܲܟ݂ܬܘܼܟ ܡܸܣܟܹܢܬܵܐ ܡܪܝܼܥܬܵܐ ܝܠܵܗ̇ ܘܗܲܟܝܼܡܹ̈ܐ ܦܘܼܩܸܕܠܘܿܢ ܕܐܵܟ݂ܠܵܐ ܠܸܒܵܐ ܕܡܲܝܡܘܼܢ ܘܠܲܝܬ ܠܵܗ̇ ܟ̰ܘܼ ܕܲܪܡܵܢܵܐ ܐ݇ܚܹܪ݇ܢܵܐ. ܐ݇ܡܸܪܹܗ ܩܪܵܝܵܐ: ܐܵܗܵܐ ܫܘܼܓ݂ܠܵܐ ܪܵܒܵܐ ܥܲܣܵܩܵܐ ܝܠܹܗ. ܡܐܲܝܟܵܐ ܠܲܢ ܠܸܒܵܐ ܕܡܲܝܡܘܼܢ ܘܐܲܚܢܲܢ ܗܵܐ ܓܵܘ ܡܝܼ̈ܵܐ ܝܘܲܚ. ܐܝܼܢܵܐ ܒܸܕ ܥܵܒ݂ܕܸܢ ܦܲܢܕܹ̈ܐ ܥܲܠ ܗ̇ܘ ܕܵܘܣܬܝܼ. ܗܵܝܓܵܗ ܐ݇ܙܸܠܹܗ ܠܟܸܣ ܡܲܝܡܘܼܢ ܕܵܘܣܬܹܗ. ܘܐ݇ܡܸܪܹܗ ܩܵܬܹܗ ܡܲܝܡܘܼܢ: ܩܵܐ ܡܘܼܕܝܼ ܥܘܼܪܩܸܠܘܼܟ ܪܵܒܵܐ¿ ܐ݇ܡܸܪܹܗ ܩܪܵܝܵܐ ܥܘܼܪܩܸܠܝܼ ܡܸܓ̰ܸܕ ܕܒܸܢܟ݂ܵܦܵܐ ܝܘܸܢ ܡܸܢܘܼܟ ܘܠܹܐ ܝܘܸܢ ܒܝܼܕܵܥܵܐ ܕܵܐܟ݂ܝܼ ܦܵܪܥܸܢܘܼܟ ܒܘܿܬ ܛܵܒ݂ܵܬܹ̈ܐ ܕܥܒ݂ܝܼܕܵܐ ܝܘܸܬ ܗܲܠ ܐܵܕܝܼܵܐ ܥܲܡܝܼ. ܒܘܿܬ ܐܵܗܵܐ ܦܲܪܦܘܼܠܹܐ ܝܘܸܢ ܒܝܼܘܼܟ ܕܐܵܦ ܐܵܗܵܐ ܛܵܒ݂ܬܵܐ ܥܵܒ݂ܕܸܬ ܠܵܗ̇ ܥܲܡܝܼ ܝܵܥܢܹܐ ܕܐܵܬܹܝܬ ܠܒܲܝܬܝܼ ܕܝܼܠܹܗ ܒܚܕܵܐ ܐܵܛܵܗ ܡܵܪܲܬ ܐܝܼܠܵܢܹ̈ܐ ܘܛܥܘܼܢܝܵܬܹ̈ܐ ܒܲܣܝܼܡܹ̈ܐ. ܒܲܣ ܬܵܐ ܥܲܠ ܚܵܨܝܼ ܘܒܸܕ ܡܲܥܒܸܪܸܢܘܼܟ ܒܣܸܚܘܵܐ. ܘܗܘܸܐ ܠܹܗ ܪܵܙܝܼ ܡܲܝܡܘܼܢ ܘܨܠܹܠܹܗ ܘܝܬܸܒ݂ܠܹܗ ܥܲܠ ܚܵܨܵܐ ܕܩܪܵܝܵܐ ܘܡܚܹܐ ܠܹܗ ܣܸܚܘܵܐ ܩܪܵܝܵܐ ܚܲܕ ܡܸܬܚܵܐ ܘܢܵܓܸܣܬܵܢ ܡܘܼܥܒܸܪܹܗ ܪܹܫܹܗ ܓܵܘ ܡܝܼ̈ܵܐ. ܐ݇ܡܸܪܹܗ ܩܵܬܹܗ ܡܲܝܡܘܼܢ: ܒܸܚܙܵܝܘܼܟ ܝܼܘܸܢ ܐܲܝܟ ܫܓ݂ܝܼܫܵܐ ܗܹܐ ܫܓ݂ܝܼܫܵܐ ܝܘܸܢ ܕܒܲܟ݂ܬܝܼ ܪܵܒܵܐ ܡܪܝܼܥܬܵܐ ܝܠܵܗ̇ ܘܒܘܿܬ ܐܵܗܵܐ ܠܹܐ ܡܵܨܲܚ ܕܥܵܒ݂ܕܲܚ ܩܵܬܘܼܟ ܩܘܼܠܘܼܓ݂ ܘܗܘܼܪܡܲܬ ܕܝܼܠܵܗ̇ ܠܵܙܹܡ: ܐ݇ܡܸܪܹܗ ܩܵܬܹܗ ܡܲܝܡܘܼܢ ܚܸܫܵܐ ܠܵܐ ܥܵܒ݂ܕܸܬ ܒܘܿܬ ܐܵܗܵܐ ܫܘܼܓ݂ܠܵܐ: ܐܵܢܵܐ ܟܹܐ ܝܵܕܥܸܢܹܗ ܠܸܒܘܼܟ ܘܪܸܙܵܝܘܼܟ ܟܡܵܐ ܒܲܣܝܼܡܵܐ ܝܠܹܗ. ܘܫܬܸܩܠܹܗ ܩܪܵܝܵܐ ܘܐ݇ܙܸܠܹܗ ܚܲܟ̰ܵܐ ܠܵܩܵܕ݇ܡܵܐ ܘܢܵܓܸܣܬܵܢ ܡܸܢܕܪܹܫ ܟܠܹܠܹܗ ܘܢܦܸܠܹܗ ܫܸܟ ܒܠܸܒܹܗ ܕܡܲܝܡܘܼܢ ܘܐ݇ܡܸܪܹܗ. ܐܝܼܬ ܚܲܕ ܣܵܒܵܒ ܕܩܪܵܝܵܐ ܫܓ݂ܝܼܫܵܐ ܝܠܹܗ ܘܒܸܟܠܵܝܵܐ. ܐ݇ܚܹܪ݇ܢܵܐ ܠܲܝܬ ܠܝܼ ܚܵܛܸܪܓ̰ܲܡܥܘܼܬܵܐ ܒܝܼܹܗ. 15 ܡܝܡܘܢ ܘܩܪܝܐ. ܩܟܐ ܡܲܒܝܘܼܢܹܐ ܝܠܵܗ̇ ܕܠܸܒܹܗ ܫܘܼܚܠܸܦܵܐ ܝܠܹܗ ܥܲܠܝܼ ܘܕܝܼܪܵܐ ܝܠܹܗ ܡ̣ܢ ܕܵܘܣܬܘܼܬܝܼ ܘܚܝܼܵܠܘܼ̈ܗܝ ܚܪ̈ܝܼܒܹܐ ܝܢܵܐ ܥܲܠܝܼ. ܡܣܵܒܵܒ ܕܠܲܝܬ ܡܸܢܕܝܼ ܐ݇ܚܹܪ݇ܢܵܐ ܕܟܹܐ ܫܲܚܠܸܦ ܓ̰ܲܠܕܹܐ ܐܲܝܟ ܠܸܒܵܐ. ܘܐ݇ܡܝܼܪܬܵܐ ܝܠܵܗ̇: ܕܐ݇ܢܵܫܵܐ ܗܵܘܢܵܢܵܐ ܓܵܪܵܓ ܝܵܕܹܥ ܡܘܼܕܝܼ ܐܝܼܬ ܒܠܸܒܵܐ ܕܐ݇ܢܵܫܘܼ̈ܗܝ ܕܝ̈ܵܠܘܼܗܝ ܘܕܐܲܚܘܿܢܘܵܬܘܼ̈ܗܝ ܘܕܕܵܘܣܬܘܼ̈ܗܝ ܒܟܠ ܫܘܼܓ݂ܠܵܐ ܘܒܟܠ ܦܘܼܪܣܲܬ ܘܒܟܠ ܥܕܵܢܵܐ. ܘܐ݇ܡܸܪܘܿܢ ܚܲܟܝܼܡܹ̈ܐ: ܐܸܢ ܚܲܕ ܕܵܘܣܬ ܠܘܼܒܸܠܹܗ ܫܸܟ ܥܲܠ ܕܵܘܣܬܹܗ ܗܵܘܹܐ ܗܘܼܫܝܵܪ ܡܸܢܹܗ ܘܪܵܗܹܐ ܐܸܠܹܗ ܒܟܠ ܬܵܗܵܪܹ̈ܐ. ܕܐܸܢ ܗ̇ܘ ܫܸܟ ܗܘܹܐ ܠܹܗ ܐܲܫܟܵܪܵܐ ܒܸܕ ܦܲܪܸܩ ܠܵܗ̇ ܓܵܢܹܗ. ܘܐܸܢ ܠܲܝܬ ܠܹܗ ܐܲܨܸܠ ܒܸܕ ܝܵܠܹܦ ܗܘܼܫܝܵܪܘܼܬܵܐ ܘܙܪܝܼܙܘܼܬܵܐ ܘܗܵܕܟ݂ܵܐ ܗܸܟ̰ ܠܹܐ ܡܲܩܪܸܡ. ܗܵܝܓܵܗ ܐ݇ܡܸܪܹܗ ܩܵܐ ܩܪܵܝܵܐ: ܩܵܐ ܡܘܼܕܝܼ ܒܸܟܠܵܝܵܐ ܝܘܸܬ ܘܩܵܐ ܡܘܼܕܝܼ ܗܲܪ ܫܓ݂ܝܼܫܵܐ ܝܘܸܬ ܘܗܲܡܙܘܼܡܹܐ ܥܲܡ ܓܵܢܘܼܟ ܐ݇ܡܸܪܹܗ ܩܪܵܝܵܐ ܫܓ݂ܝܼܫܵܐ ܝܘܸܢ ܘܛܠܝܼܩܬܵܐ ܝܠܵܗ̇ ܥܲܠܝܼ ܕܐܲܢ݇ܬ ܒܹܐܬܵܝܵܐ ܝܘܸܬ ܠܒܲܝܬܝܼ ܘܠܹܐ ܚܵܙܹܝܬ ܠܝܼ ܐܲܝܟ ܕܒܸܒܥܵܝܵܐ ܝܘܸܢ ܡܣܵܒܵܒ ܕܒܲܟ݂ܬܝܼ ܡܪܝܼܥܬܵܐ ܝܠܵܗ̇. ܐ݇ܡܸܪܹܗ ܩܵܬܹܗ̇: ܠܵܐ ܥܒ݂ܘܿܕ ܚܸܫܵܐ. ܠܲܝܬ ܦܲܝܕܵܐ ܡ̣ܢ ܚܸܫܵܐ. ܐܸܠܵܐ ܡܲܫܟ̰ܸܚ ܩܵܐ ܒܲܟ݂ܬܘܼܟ ܕܲܪ̈ܡܵܢܹܐ ܘܡܹܐܟ݂ܘܼܠܝܵܬܹ̈ܐ ܕܒܲܣܡܝܼ ܠܵܗ̇. ܕܐ݇ܡܝܼܪܬܵܐ ܝܠܵܗ̇: ܕܐ݇ܢܵܫܵܐ ܓܵܪܲܓ ܚܲܪܸܓ̰ ܠܗ݇ܘܿܢ ܙܘܼܙܘܼ̈ܗܝ ܒܬܠܵܬܵܐ ܡܸܢܕܝܵܢܹ̈ܐ: ܝܵܥܢܹܐ ܒܥܘܼܪܒ݂ܵܢܵܐ ܘܒܥܕܵܢܵܐ ܕܣܢܝܼܩܘܼܬܵܐ ܘܥܲܠ ܟܸܠܦܲܬܹܗ. ܐ݇ܡܸܪܹܗ ܩܪܵܝܵܐ ܕܘܼܙ ܬܘܼܢܹܠܘܼܟ: ܐܝܼܢܵܐ ܦܘܼܩܸܕܠܘܿܢ ܗܲܟܝܼܡܹ̈ܐ ܕܠܲܝܬ ܠܵܗ̇ ܟ̰ܘܼ ܕܲܪܡܵܢܵܐ ܐ݇ܚܹܪ݇ܢܵܐ ܐܸܠܵܐ ܠܸܒܵܐ ܕܡܲܝܡܘܼܢ. ܗܵܝܓܵܗ ܐ݇ܡܸܪܹܗ ܡܲܝܡܘܼܢ ܒܠܸܒܹܗ: ܫܘܼܓ݂ܠܝܼ ܚܪܝܼܒ݂ܵܐ ܝܠܹܗ ܘܛܲܡܲܥܟܵܪܘܼܬܵܐ ܩܵܡ ܡܲܡܛܝܼܵܐ ܠܝܼ ܠܐܵܗܵܐ ܓ̰ܘܼܪܵܒܵܐ ܒܥܕܵܢܵܐ ܕܣܲܝܒܘܼܬܝܼ. ܘܕܘܼܙ ܝܼܠܵܗ̇ ܗܹܡܸܙܡܵܢ ܕܗ̇ܘ ܕܬܘܼܢܹܠܹܗ: ܕܟܠ ܕܝܼܠܹܗ ܩܢܝܼܥܵܐ ܝܵܘܡܵܢܘܼ̈ܗܝ ܘܚܲܝܘܼ̈ܗܝ ܒܲܣܝܼܡܹ̈ܐ ܝܢܵܐ ܘܫܸܠܝܹ̈ܐ. ܘܝܵܘܡܵܢܹ̈ܐ ܘܚܲܝܹ̈ܐ ܕܐ݇ܢܵܫܹ̈ܐ ܛܲܡܲܥܟܵܪ ܫܓ݂ܝܼܫܹ̈ܐ ܝܢܵܐ ܘܡܲܪܝܼܪܹ̈ܐ ܘܝܵܩܘܿܪܹ̈ܐ. ܘܓܵܪܵܓ ܐܵܕܝܼܵܐ ܡܲܦܠܸܚܸܢ ܩܟܒ ܦܣܘܩܐ ܗ. ܗܵܘܢܵܐ ܕܦܵܪܩܸܢ ܡ̣ܢ ܡܵܘܬܵܐ. ܘܐ݇ܡܸܪܹܗ ܩܵܐ ܩܪܵܝܵܐ: ܒܲܣ ܩܵܐ ܡܘܼܕܝܼ ܠܵܐ ܬܘܼܢܹܠܘܼܟ ܐܵܗܵܐ ܚܲܒܪܵܐ ܟܲܕ ܒܒܲܝܬܵܐ ܝܘܸܢ ܗ݇ܘܵܐ ܕܫܵܩܠܸܢ ܗ݇ܘܵܐ ܠܹܗ ܠܸܒܝܼ ܥܲܡܝܼ¿ ܡܣܵܒܵܒ ܕܐܲܚܢܲܢ ܡܲܝܡܘܼܢܹ̈ܐ ܐܝܼܬ ܠܲܢ ܚܕܵܐ ܥܵܕܲܬ ܕܐܝܼܡܲܢ ܕܐܵܙܲܠ݇ܚ ܠܸܬܦܵܩܵܐ ܒܚܲܕ ܡ̣ܢ ܕܵܘ̈ܣܬܲܢ ܟܹܐ ܫܵܒ݂ܩܲܚ ܠܹܗ ܠܸܒܲܢ ܒܒܲܝܬܵܐ ܕܡܵܨܲܚ ܕܓܲܫܩܲܚ ܒܟܠ ܐ݇ܢܵܫܹ̈ܐ ܐܵܦ ܒܟܸܠܦܲܬ ܕܕܵܘ̈ܣܬܹܐ ܕܝܼܲܢ. ܐ݇ܡܸܪܹܗ ܩܪܵܝܵܐ: ܒܲܣ ܐܵܕܝܼܵܐ ܐܲܝܟܵܐ ܝܠܹܗ ܠܸܒܘܼܟ¿ ܐ݇ܡܸܪܹܗ ܫܒܸܩܠܝܼ ܒܐܝܼܠܵܢܵܐ. ܒܲܣ ܐܸܢ ܒܵܥܹܝܬ ܡܲܕܸܪܝܼ ܠܗ̇ܘ ܐܝܼܠܵܢܵܐ ܕܫܵܩܠܸܢܹܗ ܘܡܲܝܬܸܢܹܗ ܩܵܬܘܼܟ. ܘܚܕܹܐ ܠܹܗ ܩܪܵܝܵܐ ܒܐܵܗܵܐ ܗܹܡܸܙܡܵܢ ܘܡܘܼܕܸܪܹܗ ܠܡܲܝܡܘܼܢ ܠܕܘܼܟܬܹܗ. ܘܟܲܕ ܩܘܼܪܒܸܢܹܗ ܠܒܸܪܙܵܐ ܫܘܸܪܹܗ ܡ̣ܢ ܚܵܨܹܗ ܘܝܣܸܩܠܹܗ ܠܐܝܼܠܵܢܵܐ ܘܝܬܸܒ݂ܠܹܗ ܪܵܗܵܬ ܒܕܘܼܟܬܹܗ. ܘܚܙܸܐ ܠܹܗ ܩܪܵܝܵܐ ܕܥܘܼܪܩܸܠܹܗ ܘܠܹܐ ܝܠܹܗ ܒܸܨܠܵܝܵܐ ܩܪܸܐ ܠܹܗ ܠܟܸܣܠܹܗ ܘܐ݇ܡܸܪܹܗ: ܕܹܐ ܨܠܝܼ ܓ̰ܲܠܕܹܐ ܝܵܐ ܕܵܘܣܬܝܼ ܥܒܸܪܵܗ̇ ܥܕܵܢܵܐ¿ ܗܵܐ ܩܵܡ ܥܵܒ݂ܕܸܬ ܠܝܼ ܡܲܥܛܵܠ. ܐ݇ܡܸܪܹܗ ܡܲܝܡܘܼܢ: ܙܸܠ ܒܵܬ݇ܪ ܫܘܼܓ݂ܠܘܼܟ ܐܲܚܘܿܢܵܐ ܚܘܼ ܠܹܐ ܝܘܸܬ ܒܸܚܫܵܒ݂ܝܼ ܐܲܝܟ ܗ̇ܘ ܚܡܵܪܵܐ ܕܐ݇ܡܸܪܹܗ ܥܲܠܘܼܗܝ ܟ̰ܲܩܵܠ ܕܠܲܝܬ ܗ݇ܘܵܐ ܠܹܗ ܠܵܐ ܠܸܒܵܐ ܘܠܵܐ ܢܵܬܝܵܬܹ̈ܐ¿ ܐ݇ܡܸܪܹܗ ܩܪܵܝܵܐ ܡܘܼܕܝܼ ܝܠܵܗ̇ ܐܵܗܵܐ ܗܹܡܸܙܡܵܢ¿ ܐ݇ܡܸܪܹܗ ܡܲܝܡܘܼܢ: ܟܹܐ ܗܲܩܝܼ ܕܐܝܼܬ ܗ݇ܘܵܐ ܚܲܕ݇ ܐܲܪܝܵܐ ܒܚܕܵܐ ܡܲܝܫܵܐ ܘܐܝܼܬ ܗ݇ܘܵܐ ܥܲܡܹܗ ܚܲܕ ܟ̰ܲܩܵܠ ܕܐܵܟܸܠ ܗ݇ܘܵܐ ܡ̣ܢ ܗ̇ܘ ܡܸܢܕܝܼ ܕܙܵܐܹܕ ܗ݇ܘܵܐ ܡ̣ܢ ܡܹܐܟ݂ܘܼܠܬܵܐ ܕܐܲܪܝܵܐ. ܘܒܵܬ݇ܪ ܚܲܕ ܙܲܒ݂ܢܵܐ ܐܲܪܝܵܐ ܕܒܸܩܠܹܗ ܓܸܪܒ݂ܵܐ ܘܡܪܸܥܠܹܗ ܘܥܘܼܓ̰ܸܙܠܹܗ ܪܵܒܵܐ ܘܠܹܐ ܡܵܨܹܐ ܗ݇ܘܵܐ ܕܐܵܙܹܠ ܗ݇ܘܵܐ ܠܨܲܝܕܵܐ. ܗܵܝܓܵܗ ܐ݇ܡܸܪܹܗ ܩܵܬܹܗ ܗ̇ܘ ܟ̰ܲܩܵܠ: ܡܵܐ ܠܘܼܟ ܝܵܐ ܡܲܠܟܵܐ ܕܗܲܝܘܵܢܹ̈ܐ ܕܫܘܼܚܠܸܦܠܵܗ̇ ܐܲܗܘܵܠܘܼܟ. ܐ݇ܡܸܪܹܗ ܐܵܗܵܐ ܓܸܪܒ݂ܵܐ ܥܲܓ̰ܘܼܙܝܼ ܝܠܹܗ ܪܵܒܵܐ ܘܠܲܝܬ ܠܹܗ ܕܲܪܡܵܢܵܐ ܐܸܠܵܐ ܠܸܒܵܐ ܕܚܡܵܪܵܐ ܘܢܵܬܝܵܬܘܼ̈ܗܝ. ܐ݇ܡܸܪܹܗ ܟ̰ܲܩܵܠ ܐܵܗܵܐ ܪܵܒܵܐ ܐܵܣܵܢܵܝܝܼ ܝܠܵܗ̇ ܕܒܦܠܵܢ ܕܘܼܟܬܵܐ ܐܝܼܬ ܚܲܕ ܚܡܵܪܵܐ ܕܚܲܕ ܩܲܨܵܪܵܐ ܟܹܐ ܡܲܬܸܒ݂ ܡܝܡܘܢ ܘܩܪܝܐ. ܩܟܓ ܥܲܠܘܼܗܝ ܓ̰ܘܼܠܹ̈ܐ. ܒܸܕ ܐܵܙܸܠ݇ܢ ܐܵܕܝܼܵܐ ܘܒܸܕ ܡܲܝܬܸܢܹܗ ܩܵܬܘܼܟ. ܘܐ݇ܙܸܠܹܗ ܠܟܸܣ ܗ̇ܘ ܚܡܵܪܵܐ ܘܡܛܸܐ ܠܹܗ ܐܸܠܹܗ ܘܕܪܹܐ ܠܹܗ ܫܠܵܡܵܐ ܐܸܠܹܗ ܘܐ݇ܡܸܪܹܗ ܩܵܬܹܗ: ܩܵܡܘܼܕܝܼ ܗܵܕܟ݂ܵܐ ܒܓܝܼܪܵܐ ܝܘܸܬ¿ ܐ݇ܡܸܪܹܗ ܠܹܐ ܝܠܹܗ ܡܲܐܟ݂ܘܼܠܝܼ ܡܵܪܝܼ ܚܲܕ ܡܸܢܕܝܼ: ܘܐ݇ܡܸܪܹܗ ܒܲܣ ܕܵܐܟ݂ܝܼ ܪܵܙܝܼ ܝܘܸܬ ܘܕܵܐܟ݂ܝܼ ܟܸܠܝܵܐ ܝܘܸܬ ܟܸܣܠܹܗ ܒܐܵܗܵܐ ܬܵܗܵܪ¿ ܐ݇ܡܸܪܹܗ: ܠܹܐ ܝܘܸܢ ܒܸܡܨܵܝܵܐ ܕܥܵܪܩܸܢ ܘܦܵܪܩܸܢ ܡܸܢܹܗ. ܘܠܟܠ ܕܘܼܟܵܐ ܕܒܹܐܙܵܠܵܐ ܝܘܸܢ ܥܲܓ̰ܘܼܙܝܼ ܝܢܵܐ ܐ݇ܢܵܫܹ̈ܐ ܘܡܲܦܠܘܼܚܝܼ ܝܢܵܐ ܘܡܲܟܦܘܼܢܝܼ. ܐ݇ܡܸܪܹܗ ܟ̰ܲܩܵܠ: ܐܵܢܵܐ ܒܸܕ ܡܲܚܙܸܢܘܼܟ ܚܕܵܐ ܕܘܼܟܬܵܐ ܕܪܸܚܩܵܐ ܝܠܵܗ̇ ܡ݂ܢ ܐ݇ܢܵܫܹ̈ܐ ܘܟ̰ܘܼ ܐ݇ܢܵܫܵܐ ܠܹܐ ܥܵܒܹܪ ܡ̣ܢ ܬܲܡ̇ܢ ܘܡܲܪܸܥܝܵܐ ܦܸܪܝܵܐ ܘܡܝܼ̈ܵܐ ܒܲܣܝܼܡܹ̈ܐ ܘܩܲܪ̈ܝܼܪܹܐ. ܐ݇ܡܸܪܹܗ ܚܡܵܪܵܐ ܒܲܣ ܚܵܐܗܹܫ ܒܸܥܒ݂ܵܕܵܐ ܝܘܸܢ ܡܙܢܘܼܟ ܠܲܒܸܠܝܼ ܠܬܲܡ̇ܢ. ܘܩܵܡ ܠܲܒܸܠܹܗ ܟ̰ܲܩܵܠ ܠܟܸܣ ܐܲܪܝܵܐ ܘܥܒܸܪܹܗ ܩܲܕܡܵܝܬܵܐ ܟ̰ܲܩܵܠ ܠܡܲܝܫܵܐ ܠܟܸܣ ܐܲܪܝܵܐ ܘܩܵܡ ܡܲܕܸܥ ܠܹܗ ܕܘܼܟܬܵܐ ܕܟܸܠܝܵܐ ܗ݇ܘܵܐ ܒܝܼܵܗ̇ ܚܡܵܪܵܐ. ܘܦܠܸܛ ܠܹܗ ܠܟܸܣܠܹܗ ܘܒܬܹܐ ܠܹܗ ܕܫܵܘܸܪ ܗ݇ܘܵܐ ܥܲܠܘܼܗܝ ܘܠܵܐ ܡܨܹܐ ܠܹܗ ܒܘܿܬ ܙܵܥܝܼܦܘܼܬܹܗ ܘܥܪܸܩܠܹܗ ܡ̣ܢ ܙܕܘܼܥܬܹܗ ܘܦܘܼܪܬܸܟܠܹܗ ܡ̣ܢ ܐܝܼܕܵܐ ܕܐܲܪܝܵܐ ܘܗܸܟ̰ ܠܵܐ ܓܘܼܫܸܩܠܹܗ ܠܒܵܬ݇ܪܵܐ. ܗܵܝܓܵܗ ܐ݇ܡܸܪܹܗ ܟ̰ܲܩܵܠ: ܗܲܠ ܐܵܗܵܐ ܕܵܪܵܓ̰ܵܐ ܡܛܸܐ ܠܵܗ̇ ܙܵܥܝܼܦܘܼܬܘܼܟ ܝܵܐ ܡܲܠܟܵܐ ܕܗܲܝܘܵܢܹ̈ܐ¿ ܓ̰ܘܼܘܸܒܠܹܗ ܐܲܪܝܵܐ ܐܸܢ ܡܘܼܬ݇ܝܹܠܘܼܟ ܚܕܵܐ ܓܵܗܵܐ ܐ݇ܚܹܪ݇ܬܵܐ ܒܸܚܫܵܒ݂ܵܐ ܝܘܸܢ ܕܠܹܐ ܦܲܪܬܸܟ ܡ̣ܢ ܐܝܼܕܝܼ. ܘܐ݇ܙܸܠܹܗ ܟ̰ܲܩܵܠ ܠܟܸܣ ܚܡܵܪܵܐ ܘܐ݇ܡܸܪܹܗ ܩܵܬܹܗ ܩܵܐ ܡܘܼܕܝܼ ܥܪܸܩܠܘܼܟ¿ ܗ̇ܘ ܗܲܝܘܵܢ ܕܚܙܸܐ ܠܘܼܟ ܚܲܕ ܚܡܵܪܵܐ ܐ݇ܚܹܪ݇ܢܵܐ ܗ݇ܘܵܐ ܘܐ݇ܬܹܠܹܗ ܠܟܸܣܠܘܼܟ ܕܕܵܪܹܐ ܗ݇ܘܵܐ ܫܠܵܡܵܐ ܥܲܠܘܼܟ ܘܥܒ݂ܝܼܕܵܐ ܗ݇ܘܵܐ ܗܵܙܹܪ ܩܵܬܘܼܟ ܚܕܵܐ ܟܵܘܸܬܪܵܐ ܟ̰ܸܡ ܒܲܣܝܼܡܬܵܐ. ܘܗܘܼܡܸܢܹܗ ܚܡܵܪܵܐ ܠܗܹܡܸܙܡܵܢܹ̈ܐ ܕܟ̰ܲܩܵܠ ܘܕܸܪܹܗ ܥܲܡܹܗ ܓܵܗܵܐ ܕܬܲܪܬܹܝܢ ܘܢܦܸܠܹܗ ܟ̰ܲܩܵܠ ܩܲܕܡܵܝܬܵܐ ܘܡܘܼܚܒܸܪܹܗ ܩܵܐ ܐܲܪܝܵܐ ܘܐ݇ܡܸܪܹܗ ܗܘܝܼ ܗܵܙܹܪ ܘܠܵܐ ܕܵܝܫܵܐ ܠܘܼܟ ܥܲܓ̰ܸܙܘܼܬܵܐ. ܕܐܸܢ ܦܘܼܬܸܟܠܹܗ ܩܟܕ ܦܣܘܩܐ. ܗ. ܒܐܵܗܵܐ ܣܵܦܵܪ ܐ݇ܚܹܪ݇ܢܵܐ ܠܹܐ ܕܵܐܹܪ. ܘܚܠܝܼܨܵܐ ܠܹܗ ܓܵܢܹܗ ܐܲܪܝܵܐ ܘܫܥܝܼܫܵܐ ܠܹܗ ܟܲܕ ܫܡܸܥܠܹܗ ܐܲܢܹܐ ܗܹܡܸܙܡܵܢܹ̈ܐ ܕܟ̰ܲܩܵܠ ܘܐ݇ܙܸܠܹܗ ܠܟܸܣ ܚܡܵܪܵܐ ܘܫܘܸܪܹܗ ܒܪܹܫܹܗ ܘܩܵܡ ܛܵܪܸܦܠܹܗ ܠܐܲܪܥܵܐ ܘܬܒܸܪܹܗ ܚܵܨܹܗ ܘܐ݇ܡܸܪܹܗ: ܒܹܐܡܵܪܵܐ ܝܢܵܐ ܗܲܟܝܼܡܹ̈ܐ ܕܐ݇ܢܵܫܵܐ ܓܵܪܵܓ ܠܵܐ ܐܵܟܼܠ ܡ݂ܢ ܩܵܕ݇ܡ ܕܚܲܠܸܠ ܠܗ݇ܘܿܢ ܐܝܼ̈ܕܵܬܘܼܗܝ. ܘܦܘܼܩܸܕܠܹܗ ܠܟ̰ܲܩܵܠ ܘܐ݇ܡܸܪܹܗ ܟܠܝܼ ܐܲܟ݂ܵܐ ܘܡܲܣܸܡ ܒܵܠܵܐ ܥܲܠܘܼܗܝ ܗܲܠ ܕܐܵܙܸܠ݇ܢ ܘܚܲܠܸܠܸܢ ܐܝܼ̈ܕܵܬܝܼ ܘܒܸܕ ܐܵܬܹܝܢ ܘܒܸܕ ܐܵܟ݂ܠܸܢ ܠܸܒܹܗ ܘܢܵܬܝܵܬܘܼ̈ܗܝ ܘܫܲܪܟܵܐ ܒܸܕ ܫܵܒ݂ܩܸܢܹܗ ܩܵܬܘܼܟ. ܘܟܲܕ ܐ݇ܙܸܠܹܗ ܐܲܪܝܵܐ ܠܚܲܠܘܼܠܹܐ ܝܬܸܒ݂ܠܹܗ ܟ̰ܲܩܵܠ ܥܲܠ ܓ̰ܲܢܕܵܓ ܕܚܡܵܪܵܐ ܘܐ݇ܟܸܠܹܗ ܠܸܒܹܗ ܘܢܵܬܝܵܬܘܼ̈ܗܝ ܘܐ݇ܡܸܪܹܗ ܐܝܼܡܲܢ ܕܕܵܐܹܪ ܐܲܪܝܵܐ ܘܚܵܙܹܐ ܠܚܡܵܪܵܐ ܕܠܵܐ ܠܸܒܵܐ ܘܕܠܵܐ ܢܵܬܝܵܬܹ̈ܐ ܒܸܕ ܚܵܫܹܒ݂ ܠܹܗ ܐܵܗܵܐ ܡܸܢܕܝܼ ܚܲܕ ܢܝܼܫܵܢܩܵܐ ܚܸܪܒܵܐ ܘܠܹܐ ܐܵܟܹܠ ܡܸܢܹܗ. ܘܕܸܪܹܗ ܐܲܪܝܵܐ ܘܐ݇ܡܸܪܹܗ ܩܵܐ ܟ̰ܲܩܵܠ: ܕܵܐܟ݂ܝܼ ܗܘܸܐ ܠܹܗ ܠܸܒܹܗ ܕܚܡܵܪܵܐ ܘܢܵܬܝܵܬܘܼ̈ܗܝ¿ ܐ݇ܡܸܪܹܗ ܟ̰ܲܩܵܠ: ܩܵܐ ܡܘܼܕܝܼ ܠܹܐ ܝܘܸܬ ܒܝܼܕܵܥܵܐ ܕܐܸܢ ܐܝܼܬ ܗ݇ܘܵܐ ܠܹܗ ܠܸܒܵܐ ܘܢܵܬܝܵܬܹ̈ܐ ܠܹܐ ܕܵܐܹܪ ܗ݇ܘܵܐ ܠܟܸܣܠܘܼܟ ܒܵܬ݇ܪ ܕܦܘܼܪܬܸܟܵܐ ܗ݇ܘܵܐ ܡ̣ܢ ܡܵܘܬܵܐ¿ ܡܘܼܬܸܠܝܼ ܩܵܬܘܼܟ ܐܵܗܵܐ ܡܵܣܵܠܵܐ ܕܝܵܕܥܸܬ ܕܐܵܢܵܐ ܠܹܐ ܝܘܸܢ ܐܲܝܟ ܗ̇ܘ ܚܡܵܪܵܐ ܕܐ݇ܡܸܪܹܗ ܥܲܠܘܼܗܝ ܟ̰ܲܩܵܠ ܕܠܲܝܬ ܗ݇ܘܵܐ ܠܹܗ ܠܸܒܵܐ ܘܢܵܬܝܵܬܹ̈ܐ ܐܝܼܢܵܐ ܐܲܢ݇ܬ ܥܒܸܕܠܘܼܟ ܦܲܢܕܹ̈ܐ ܥܲܠܝܼ ܘܩܵܡ ܫܲܕܠܸܬܝܼ ܘܐܵܦ ܐܵܢܵܐ ܩܵܡ ܫܲܕܠܸܢܘܼܟ ܐܲܝܟ ܕܩܵܡ ܫܲܕܠܸܬܝܼ ܘܡܘܼܫܟ̰ܸܚܠܝܼ ܚܕܵܐ ܐܘܼܪܚܵܐ ܠܦܲܪܘܼܩܹܐ ܓܵܢܝܼ. ܘܐ݇ܡܝܼܪܬܵܐ ܝܠܵܗ̇: ܕܡܸܢܕܝܼ ܕܡܲܚܪܸܒ݂ܵܐ ܠܹܗ ܦܫܝܼܛܘܼܬܵܐ ܘܒܲܣܝܼܡܘܼܬܵܐ ܠܹܐ ܬܲܪܨܵܐ ܠܹܗ ܐܸܠܵܐ ܗܵܘܢܵܢܘܼܬܵܐ. ܐ݇ܡܸܪܹܗ ܩܪܵܝܵܐ: ܕܘܼܙ ܝܼܠܵܗ̇ ܗܹܡܸܙܡܵܢܘܼܟ. ܐܝܼܢܵܐ ܐ݇ܢܵܫܵܐ ܛܵܒ݂ܵܐ ܟܹܐ ܡܵܘܕܹܐ ܒܓܢܵܗܹܗ ܘܐܸܢ ܐ݇ܢܵܫܵܐ ܥܒܸܕܠܹܗ ܚܕܵܐ ܢܲܙܵܢܘܼܬܵܐ ܠܹܐ ܢܵܟܹܦ ܕܦܵܐܹܫ ܬܘܼܥܠܡܵܐ ܒܘܿܬ ܫܲܪܝܼܪܘܼܬܹܗ ܒܗܹܡܸܙܡܵܢܘܼ̈ܗܝ ܘܒܦܘܼܠܚܵܢܘܼ̈ܗܝ ܘܐܸܢ ܚܠܸܛܠܹܗ ܚܲܕ ܚܸܠܛܵܐ ܟܹܐ ܡܵܨܹܐ ܕܦܵܪܹܩ ܥܢܘܝܐ ܘܓܪܘܓ. ܩܟܗ ܡܸܢܹܗ ܒܦܲܢܕܹ̈ܐ ܘܒܗܵܘܢܵܐ ܐܲܝܟ ܐ݇ܢܵܫܵܐ ܕܟܹܐ ܬܲܪܩܸܠ ܥܲܠ ܐܲܪܥܵܐ ܘܡܸܢܕܪܹܫ ܟܹܐ ܩܵܐܹܡ ܘܟܹܐ ܟܵܠܹܐ ܥܲܠܘܼܗ̇. ܘܐܵܗܵܐ ܝܠܵܗ̇ ܡܵܣܵܠܵܐ ܕܗ̇ܘ ܕܒܵܥܹܐ ܚܲܕ ܡܸܢܕܝܼ ܘܐܸܢ ܡܛܸܐ ܠܹܗ ܠܐܝܼܕܹܗ ܟܹܐ ܛܲܠܸܩ ܠܹܗ. ܦܣܘܩܐ. ܘ. ܥܲܢܘܵܝܵܐ ܘܓܵܪܘܿܓ. ܐ݇ܡܸܪܹܗ ܕܸܒܫܵܠܝܼܡ ܡܲܠܟܵܐ ܠܒܲܝܕܵܒܵܐ ܦܝܼܠܵܣܘܿܦܵܐ ܫܡܸܥܠܝܼ ܐܵܗܵܐ ܡܵܣܵܠܵܐ ܐܵܕܝܼܵܐ ܡܲܝܬܝܼ ܡܵܣܵܠܵܐ ܕܚܲܕ ܐ݇ܢܵܫܵܐ ܡܲܠܝܸܙܵܢܵܐ ܒܫܘܼܓ݂ܠܘܼ̈ܗܝ ܕܠܹܐ ܬܲܚܡܸܢ ܥܲܠ ܚܲܪܬܵܐ ܕܫܘܼܓ݂ܠܵܐ. ܐ݇ܡܸܪܹܗ ܦܝܼܠܵܣܘܿܦܵܐ: ܗ̇ܘ ܕܠܵܐ ܬܲܚܡܸܢ ܘܠܵܐ ܦܲܟܸܪ ܨܦܵܝܝܼ ܘܦܵܪܘܿܫܵܐܝܼܬ ܒܫܘܼܓ݂ܠܘܼ̈ܗܝ ܟܹܐ ܦܵܫܹܡ ܗܲܡܵܫܵܐ ܘܟܹܐ ܗܵܘܹܐ ܐܲܝܟ ܗ̇ܘ ܥܲܢܘܵܝܵܐ ܕܩܛܸܠܹܗ ܠܚܲܕ ܓܵܪܘܿܓ ܕܪܵܒܵܐ ܟܹܐ ܡܲܚܸܒ ܗ݇ܘܵܐ ܠܹܗ. ܐ݇ܡܸܪܹܗ ܡܲܠܟܵܐ: ܗܲܩܝܼ ܠܹܗ ܐܵܗܵܐ ܡܵܣܵܠܵܐ. ܐ݇ܡܸܪܹܗ ܦܝܼܠܵܣܘܿܦܵܐ: ܟܹܐ ܗܲܩܝܼ ܕܐܝܼܬ ܗ݇ܘܵܐ ܚܲܕ ܥܲܢܘܵܝܵܐ ܒܐܲܪܥܵܐ ܕܓܘܼܪܓܵܢ ܘܐܝܼܬ ܗ݇ܘܵܐ ܠܹܗ ܚܕܵܐ ܒܲܟ݂ܬܵܐ ܐܝܼܢܵܐ ܠܲܝܬ ܗ݇ܘܵܐ ܠܗ݇ܘܿܢ ܝܵܠܹ̈ܐ. ܘܒܚܲܪܬܵܐ ܒܛܸܢܵܗ̇ ܒܲܟ݂ܬܹܗ ܘܬܸܪ̈ܘܵܝ ܚܕܹܠܘܿܢ ܒܐܵܗܵܐ ܡܸܢܕܝܼ ܚܕܵܐ ܚܲܕܘܼܬܵܐ ܓܘܼܪܬܵܐ. ܘܛܥܸܢܹܗ ܥܲܢܘܵܝܵܐ ܡܸܢܬܵܐ ܡ̣ܢ ܐܲܠܵܗܵܐ ܘܨܘܼܠܹܠܹܗ ܨܠܘܿܬܵܐ ܕܗܵܘܹܐ ܠܹܗ ܚܲܕ ܒܪܘܼܢܵܐ ܘܐ݇ܡܸܪܹܗ ܠܒܲܪ݇ܬ ܙܵܘܓܹܗ: ܫܸܚܕܝܼ ܥܲܠܵܟ݂ܝܼ: ܐܝܼܬ ܠܝܼ ܗܹܒ݂ܝܼ ܕܒܸܕ ܗܵܘܹܐ ܠܲܢ ܒܪܘܿܢܵܐ ܘܒܸܕ ܗܵܘܹܐ ܩܵܬܲܢ ܣܵܒܵܒ ܕܩܢܵܝܬܵܐ ܘܕܚܲܕܘܼܬܵܐ ܘܒܸܕ ܡܲܬܒܸܢܹܗ ܚܲܕ ܫܸܡܵܐ ܫܲܦܝܼܪܵܐ ܘܒܸܕ ܝܵܗܒܸܢܹܗ ܚܕܵܐ ܬܲܪܒܝܼܲܬ ܘܡܲܪܕܘܼܬܵܐ ܟܵܡܹܠ. ܩܟܘ ܦܣܘܩܐ. ܘ. ܐ݇ܡܸܪܵܗ̇ ܒܲܟ݂ܬܵܐ: ܡܘܼܕܝܼ ܗܲܡܙܘܼܡܹܐ ܝܘܸܬ ܝܵܐ ܓܲܒ݂ܪܵܐ ܥܲܠ ܡܸܢܕܝܼ ܕܠܹܐ ܝܵܕܥܸܬ ܠܹܗ ܘܠܹܐ ܝܘܸܬ ܒܝܼܕܵܥܵܐ ܒܸܕ ܗܵܘܹܐ ܝܵܐ ܠܵܐ¿ ܗ̇ܘ ܕܗܵܕܟ݂ܵܐ ܗܲܡܙܸܡ ܘܥܵܒܹܕ ܟܹܐ ܓܵܕܹܫ ܒܪܹܫܹܗ ܡܸܢܕܝܼ ܕܓܕܸܫܠܹܗ ܠܥܲܢܘܵܝܵܐ ܕܬܘܼܦܸܚܠܹܗ ܥܲܠ ܪܹܫܵܐ ܕܓܵܢܹܗ ܡܸܫܚܵܐ ܘܕܸܒ݂ܫܵܐ. ܐ݇ܡܸܪܹܗ: ܗܲܩܝܼ ܠܹܗ ܐܵܗܵܐ ܚܲܒܪܵܐ. ܐ݇ܡܸܪܵܗ̇ ܟܹܐ ܗܲܩܝܼ ܕܚܲܕ ܥܲܢܘܵܝܵܐ ܡܵܛܝܵܐ ܗ݇ܘܵܐ ܠܹܗ ܡܹܐܟ݂ܘܼܠܬܹܗ ܡ̣ܢ ܒܲܝܬܵܐ ܕܚܲܕ ܐ݇ܢܵܫܵܐ ܕܵܘܠܲܬܡܲܢܕ ܕܟܠܝܘܿܡ ܫܲܕܸܪ ܗ݇ܘܵܐ ܠܹܗ ܡܸܫܚܵܐ ܘܕܸܒ݂ܫܵܐ ܘܐܵܟܹܠ ܗ݇ܘܵܐ ܣܒ݂ܵܥܬܹܗ ܘܫܲܪܟܵܐ ܕܵܪܹܐ ܗ݇ܘܵܐ ܠܹܗ ܒܚܕܵܐ ܩܘܼܣܲܪܬܵܐ ܕܬܵܠܹܐ ܗ݇ܘܵܐ ܠܵܗ̇ ܒܣܸܟܬܵܐ ܒܚܕܵܐ ܩܘܼܢܓ̰ܝܼܬܵܐ ܕܒܲܝܬܵܐ. ܘܟܲܕ ܚܲܕ ܝܵܘܡܵܐ ܗ̇ܘ ܥܲܢܘܵܝܵܐ ܕܡܝܼܟ݂ܵܐ ܗ݇ܘܵܐ ܥܲܠ ܚܵܨܹܗ ܘܚܲܕ ܩܲܝܣܵܐ ܒܐܝܼܕܹܗ ܘܩܘܼܣܲܪܬܵܐ ܬܠܝܼܬܵܐ ܠܥܸܠ ܡ̣ܢ ܪܹܫܹܗ ܫܘܼܪܹܠܹܗ ܠܚܲܫܒܘܼܢܹܐ ܛܝܼܡܵܐ ܕܡܸܫܚܵܐ ܘܕܸܒ݂ܫܵܐ ܘܐ݇ܡܸܪܹܗ: ܒܸܕ ܙܲܒܢܸܢ ܠܡܸܫܚܵܐ ܘܕܸܒ݂ܫܵܐ ܕܐܝܼܬܠܝܼ ܒܐܵܗܵܐ ܩܘܼܣܲܪܬܵܐ ܘܒܙܘܼ̈ܙܝ ܒܸܕ ܙܲܒܢܸܢ ܥܣܵܪ ܥܸܙܹ̈ܐ. ܘܐܵܢܝܼ ܒܸܕ ܒܵܛܢܝܼ ܘܒܸܕ ܝܵܠܕܝܼ ܟܠ ܚܲܡܫܵܐ ܝܲܪ̈ܚܹܐ ܚܕܵܐ ܟܹܪ݇ܣܵܐ ܘܓ̰ܲܠܕܹܐ ܒܸܕ ܙܵܝܕܝܼ. ܘܚܘܼܫܒܸܢܹܗ ܐܵܗܵܐ ܚܘܼܫܒܵܢܵܐ ܠܡܸܬܚܵܐ ܕܚܲܕܟܡܵܐ ܫܸܢܹ̈ܐ ܘܚܙܸܐ ܠܹܗ ܕܝܣܸܩܠܹܗ ܡܸܢܝܵܢܵܝ̈ ܠܥܸܠ ܡ̣ܢ ܐܲܪܒܲܥܡܵܐܐ ܥܸܙܹ̈ܐ. ܗܵܝܓܵܗ ܐܡܸܪܹܗ ܒܸܕ ܙܵܒܢܸܢ ܒܐܲܢܹܐ ܥܸܙܹ̈ܐ ܡܵܐܐ ܬܵܘܸܪ̈ܝܵܬܹܐ: ܒܟܠ ܐܲܪܒܲܥ ܥܸܙܹ̈ܐ ܚܲܕ ܬܵܘܪܵܐ ܝܵܐ ܚܕܵܐ ܬܵܘܸܪܬܵܐ. ܘܒܸܕ ܙܵܒ݂ܢܸܢ ܚܕܵܐ ܚܲܩܠܵܐ ܘܒܲܪܙܲܪܥܵܐ ܘܒܸܕ ܕܵܒ݂ܩܸܢ ܐܲܟܵܪܹ̈ܐ ܘܒܸܕ ܛܵܪܹܝܢ ܦܕܵܢܵܐ ܒܬܵܘܪܹ̈ܐ ܘܒܸܕ ܩܵܢܹܝܢ ܪܵܒܵܐ ܒܚܲܠܒ݂ܵܐ ܕܬܵܘܸܪ̈ܝܵܬܹܐ ܘܒܙܵܓ݂ܵܝ̈ ܘܒܸܡܬܚܵܐ ܕܚܲܡܸܫ ܫܸܢܹ̈ܐ ܙܵܘܕܵܐ ܒܵܨܘܿܪܵܐ ܒܸܕ ܩܵܢܹܝܢ ܪܒܵܐ ܙܘܼܙܹ̈ܐ ܒܙܪܘܼܥܬܵܐ. ܗܵܝܓܵܗ ܒܸܕ ܙܵܒ݂ܢܸܢ ܚܲܕ ܒܲܝܬܵܐ ܫܲܦܝܼܪܵܐ ܘܒܸܕ ܗܵܘܹܐ ܠܝܼ ܩܵܪ̈ܵܘܵܫܹܐ ܘܪܹ̈ܓܵܘܵܬܹܐ ܘܒܸܕ ܓܵܒ݂ܪܹܢ ܚܕܵܐ ܒܪܵܬܵܐ ܫܲܦܝܼܪܬܵܐ ܘܒܸܕ ܗܵܘܹܐ ܠܝܼ ܡܸܢܵܗ̇ ܚܲܕ ܝܵܠܵܐ ܫܲܦܝܼܪܵܐ ܘܗܵܘܢܵܢܵܐ ܘܢܵܓ̰ܝܼܒ ܘܒܸܕ ܡܲܬܒܸܢܹܗ ܚܲܕ ܫܸܡܵܐ ܚܸܠܝܵܐ ܘܒܲܣܝܼܡܵܐ. ܘܐܝܼܡܲܢ ܥܢܘܝܐ ܘܓܪܘܠ. ܩܟܙ ܕܓܘܼܪܘܸܣܠܹܗ ܚܲܕ݇ܟ̰ܵܐ ܒܸܕ ܝܵܗܒܸܢܹܗ ܚܕܵܐ ܡܲܪܕܘܼܬܵܐ ܥܸܠܵܝܬܵܐ ܘܪܵܒܵܐ ܒܸܕ ܚܵܠܨܸܢܹܗ ܥܲܠ ܐܵܗܵܐ ܡܸܢܕܝܼ. ܘܐܸܢ ܠܵܐ ܩܘܼܒܸܠܹܗ ܒܸܕ ܡܵܚܸܢܹܗ ܒܐܵܗܵܐ ܩܲܝܣܵܐ. ܗܲܪ ܒܗ̇ܝ ܗܹܡܸܙܡܵܢ ܘܒܫܥܵܫܬܵܐ ܕܐܝܼܕܹܗ ܕܩܸܪܹܗ ܗ̇ܘ ܩܲܝܣܵܐ ܒܩܘܼܣܵܪܬܵܐ ܘܫܡܸܛܠܵܗ̇ ܘܬܦܸܚܠܵܗ̇ ܗ̇ܘ ܡܸܫܚܵܐ ܘܕܸܒ݂ܫܵܐ ܕܐܝܼܬ ܗ݇ܘܵܐ ܓܵܘܵܗ̇ ܥܲܠ ܪܹܫܹܗ. ܡܘܼܬܸܠܝܼ ܩܵܬܘܼܟ ܐܵܗܵܐ ܡܵܣܵܠܵܐ ܕܠܵܐ ܡܲܠܝܸܙܸܬ ܘܡܲܕܟܸܪܸܬ ܗ̇ܘ ܡܸܢܕܝܼ ܕܠܹܐ ܝܠܵܗ̇ ܥܕܵܢܹܗ ܕܡܲܕܟܸܪܸܬ ܠܹܗ ܘܗܲܡܙܸܡܸܬ ܠܹܗ ܘܕܠܹܐ ܝܘܸܬ ܒܝܼܕܵܥܵܐ ܕܒܸܕ ܗܵܘܹܐ ܝܵܐ ܠܵܐ. ܘܩܘܼܒܠܵܐ ܠܹܗ ܗ̇ܘ ܥܲܢܘܵܝܵܐ ܗܹܡܸܙܡܵܢ ܕܒܲܟ݂ܬܹܗ. ܘܒܵܬ݇ܪ ܗܵܕܵܐ ܗܘܼܨܸܠܵܗ̇ ܒܲܟ݂ܬܹܗ ܚܲܕ ܝܵܠܵܐ ܫܲܦܝܼܪܵܐ ܘܚܕܹܐ ܠܹܗ ܒܝܼܹܗ ܒܵܒܹܗ ܪܵܒܵܐ. ܘܒܵܬ݇ܪ ܚܲܕܟܡܵܐ ܝܵܘܡܵܢܹ̈ܐ ܐ݇ܡܸܪܵܗ̇ ܗ̇ܝ ܒܲܟ݂ܬܵܐ ܩܵܐ ܥܲܢܘܵܝܵܐ ܓܲܒ݂ܪܵܗ̇ ܬܸܒ݂ ܐܲܟ݂ܵܐ ܟܸܣ ܝܵܠܵܐ ܕܒܸܕ ܐܵܙܵܠ݇ܐ ܐ݇ܢܵܐ ܠܗܲܡܵܡ. ܘܐ݇ܙܸܠܵܗ̇ ܘܗܵܐ ܐ݇ܬܹܐ ܠܹܗ ܚܲܕ ܐ݇ܢܵܫܵܐ ܡ̣ܢ ܟܸܣ ܗܵܟܹܡ ܕܒܸܩܪܵܝܵܐ ܗ݇ܘܵܐ ܠܥܲܢܘܵܝܵܐ ܘܠܵܐ ܡܘܼܫܟ̰ܸܚܠܹܗ ܚܲܕ ܐ݇ܢܵܫܵܐ ܕܫܵܠܹܩ ܗ݇ܘܵܐ ܠܹܗ ܟܸܣ ܝܵܠܵܐ ܘܩܵܡ ܣܲܦܹܐ ܠܹܗ ܒܚܲܕ ܓܵܪܘܿܓ ܕܓܘܼܪܘܸܣܘܼܗܝ ܗ݇ܘܵܐ ܒܒܲܝܬܹܗ ܡ̣ܢ ܙܥܘܿܪܘܼܬܹܗ ܘܪܵܒܵܐ ܟܹܐ ܡܲܚܸܒ ܗ݇ܘܵܐ ܠܹܗ ܘܕܘܸܪܹܗ ܬܲܪܥܵܐ ܘܐ݇ܙܸܠܹܗ. ܘܡ̣ܢ ܫܸܠܬܵܢܹܐ ܦܠܸܛܠܹܗ ܚܲܕ ܚܘܼܘܹܐ ܐ݇ܟܘܿܡܵܐ ܡ̣ܢ ܚܲܕܒܸܙܥܵܐ ܕܒܲܝܬܵܐ ܘܐ݇ܬܹܐ ܠܹܗ ܥܲܠ ܝܵܠܵܐ ܘܩܵܡ ܚܵܙܹܐ ܠܹܗ ܓܵܪܘܿܓ ܘܫܘܸܪܹܗ ܒܪܹܫܹܗ ܘܦܠܸܫܠܹܗ ܥܲܡܹܗ ܘܩܵܡ ܕܲܪܒܸܢܹܗ ܘܩܵܡ ܩܵܛܸܠܹܗ ܘܓܒܸܠܵܗ ܦܘܼܡܹܗ ܒܕܸܡܵܐ. ܘܒܵܬ݇ܪ ܗܵܕܵܐ ܐ݇ܬܹܠܹܗ ܥܲܢܘܵܝܵܐ ܘܦܬܸܚܠܹܗ ܬܲܪܥܵܐ ܘܐ݇ܙܸܠܹܗ ܠܩܲܕܡܵܝܘܼܬܹܗ ܓܵܪܘܿܓ ܚܸܕܝܵܐ ܘܒܸܫܘܵܪܵܐ ܐܲܝܟ ܕܡܲܫܚܘܼܕܘܼܗܝ ܗ݇ܘܵܐ ܕܩܛܸܠܹܗ ܠܚܘܼܘܹܐ. ܘܟܲܕ ܩܵܡ ܚܵܙܹܐ ܠܹܗ ܓܒ݂ܝܼܠܵܐ ܒܕܸܡܵܐ ܘܐܲܝܟ ܫܓ݂ܝܼܫܵܐ ܛܠܸܩܠܵܗ̇ ܥܲܠܘܼܗܝ ܘܚܫܸܒ݂ܠܹܗ ܕܚܢܝܼܩܵܐ ܗ݇ܘܵܐ ܠܒܪܘܿܢܹܗ ܘܠܵܐ ܣܒܸܪܹܗ ܘܠܵܐ ܟܠܹܠܹܗ ܚܲܕ݇ܟ̰ܵܐ ܕܬܵܚܡܸܢ ܗ݇ܘܵܐ ܘܝܵܕܹܥ ܗ݇ܘܵܐ ܫܪܵܪܵܐ ܘܥܵܒܹܕ ܗ݇ܘܵܐ ܕܲܪܩܘܼܒ݂ܠ ܕܚܫܵܒ݂ܬܹܗ. ܐܸܠܵܐ ܩܟܚ ܦܣܘܩܐ. ܙ. ܐ݇ܙܸܠܹܗ ܥܲܠܘܼܗܝ ܒܟܲܪܒܵܐ ܘܢܦܸܨܠܹܗ ܒܪܹܫܘܼܗܝ ܚܲܕ ܩܲܝܣܵܐ ܘܢܦܸܠܹܗ ܘܡܝܼܬܠܹܗ. ܘܥܒܸܪܹܗ ܥܲܢܘܵܝܵܐ ܘܚܙܹܠܹܗ ܠܒܪܘܿܢܹܗ ܚܵܝܵܐ ܘܣܵܠܵܡܵܬ ܘܟܸܣܠܹܗ ܚܲܕ ܚܘܼܘܹܐ ܐ݇ܟܘܿܡܵܐ ܦܘܼܪܦܸܛܵܐ. ܗܵܝܓܵܗ ܝܕܸܥܠܹܗ ܫܪܵܪܵܐ ܘܡܚܹܠܹܗ ܓܵܘ ܪܹܫܹܗ ܘܐ݇ܡܸܪܹܗ: ܛܵܒ݂ ܕܠܵܐ ܗܵܘܹܐ ܗ݇ܘܵܐ ܗ݇ܘܝܼܵܐ ܐܵܗܵܐ ܒܪܘܿܢܵܐ ܘܠܵܐ ܗܵܘܹܝܢ ܗ݇ܘܵܐ ܥܒ݂ܝܼܕܵܐ ܐܵܗܵܐ ܫܘܼܓ݂ܠܵܐ. ܘܥܒܸܪܵܗ̇ ܒܲܟ݂ܬܹܗ ܘܚܙܹܠܵܗ̇ ܐܵܗܵܐ ܡܸܢܕܝܼ ܘܐ݇ܡܸܪܵܗ̇: ܐܵܗܵܐ ܝܠܵܗ̇ ܛܥܘܼܢܬܵܐ ܕܡܲܠܝܲܙܬܵܐ ܘܕܠܵܐ ܬܲܚܡܲܢܬܵܐ ܘܕܠܵܐ ܨܲܚܨܵܝܬܵܐ. ܦܣܘܩܐ. ܙ. ܕܥܲܩܘܼܒܪܵܐ ܘܩܵܛܘܿ. ܐ݇ܡܸܪܹܗ ܕܸܒܫܵܠܝܼܡ ܡܲܠܟܵܐ ܠܒܲܝܕܵܒܵܐ ܦܝܼܠܵܣܘܿܦܵܐ: ܫܡܸܥܠܝܼ ܐܵܗܵܐ ܡܵܣܵܠܵܐ. ܘܐܵܕܝܼܵܐ ܡܲܝܬܝܼ ܠܝܼ ܡܵܣܵܠܵܐ ܥܲܠ ܚܲܕ ܐ݇ܢܵܫܵܐ ܕܙܸܕܠܘܿܢ ܕܸܫܡܸܢܘܼ̈ܗܝ ܘܩܵܡ ܚܵܠܨܝܼܥܹܗ ܡ̣ܢ ܟܠ ܓܹܒܵܢܹ̈ܐ ܘܩܘܼܪܒܸܢܹܗ ܠܡܵܘܬܵܐ ܘܛܠܸܒܠܹܗ ܗܲܝܲܪܬܵܐ ܘܦܘܼܪܩܵܢܵܐ ܡ̣ܢ ܚܲܕ ܡ̣ܢ ܕܸܫܡܸܢܘܼ̈ܗܝ ܘܡܘܼܪܟܸܟ݂ܠܹܗ ܠܸܒܹܗ ܒܦܲܪܦܲܠܬܵܐ ܘܒܗܹܡܸܙܡܵܢܹ̈ܐ ܒܲܣܝܼܡܹ̈ܐ ܘܗܵܘܢܵܢܹ̈ܐ ܘܦܘܼܪܬܸܟܠܹܗ ܡ̣ܢ ܓ̰ܘܼܪܵܒܵܐ ܘܗܘܸܐ ܠܹܗ ܪܵܗܵܬ ܘܫܸܠܝܵܐ ܘܛܥܸܢܹܗ ܡܸܢܬܵܐ ܡ̣ܢ ܦܲܪܩܵܢܹܗ. ܐ݇ܡܸܪܹܗ ܦܝܼܠܵܣܘܿܦܵܐ: ܚܘܼܒܵܐ ܘܣܸܢܝܘܼܬܵܐ ܡܸܫܬܲܚܠܦܵܢܹ̈ܐ ܝܢܵܐ ܗܲܡܵܫܵܐ. ܘܚܲܕܟܡܵܐ ܓܵܗܹ̈ܐ ܚܘܼܒܵܐ ܟܹܐ ܫܲܚܠܸܦ ܠܣܸܢܝܘܼܬܵܐ ܘܣܸܢܝܘܼܬܵܐ ܟܹܐ ܚܵܕܪܵܐ ܠܕܵܘܣܬܘܼܬܵܐ. ܘܐܝܼܬ ܓܸܕܫܹ̈ܐ ܘܥܸܠ̈ܠܵܬܹܐ ܘܢܸܣܝܘܿܢܹ̈ܐ ܠܲܐܢܹܐ ܫܘܼܚܠܵܦܹ̈ܐ ܘܦܵܪܘܿܫܵܐ ܟܹܐ ܡܲܫܟ̰ܸܚ ܠܟܠܚܲܕ ܡ̣ܢ ܐܲܢܹܐ ܓܸܕܫܹ̈ܐ ܚܲܕ ܕܘܼܒܵܪܵܐ ܚܲܕܬܵܐ. ܥܲܡ ܕܸܫܡܸܢ ܟܹܐ ܬܲܓܒܸܪܹܗ ܫܘܼܓ݂ܠܹܗ ܕܥܩܘܒܪܐ. ܘܩܛܘ. ܩܟܛ ܒܓ̰ܘܼܪܵܐܵܬ ܘܥܲܡ ܕܵܘܣܬ ܒܫܲܝܢܵܝܘܼܬܵܐ. ܘܠܹܐ ܡܲܟܠܝܼܵܐ ܠܹܗ ܠܦܵܪܘܿܫܵܐ ܕܸܫܡܸܢܵܝܘܼܬܵܐ ܕܒܠܸܒܹܗ ܡ̣ܢ ܩܲܪܒܲܢܬܵܐ ܠܕܸܫܡܸܢܹܗ ܘܡ̣ܢ ܛܠܵܒܬܵܐ ܕܗܲܝܲܪܬܵܐ ܡܸܢܹܗ ܠܡܲܪܚܘܼܩܹܐ ܡ̣ܢ ܓܵܢܹܗ ܚܲܕ ܓܸܕܫܵܐ ܡܲܙܕܸܥܵܢܵܐ ܘܠܸܩܢܵܝܵܐ ܚܲܕ ܡܸܕܝܼ ܡܲܒܣܸܡܵܢܵܐ. ܘܗ̇ܘ ܕܡܨܸܐ ܠܹܗ ܕܡܲܡܛܸܐ ܠܹܗ ܠܪܹܫܵܐ ܐܵܗܵܐ ܫܘܼܓ݂ܠܵܐ ܒܸܕ ܡܵܛܹܐ ܠܡܲܛܠܲܒܹܗ. ܘܛܘܼܦ̮ܣܵܐ ܠܡܲܣܒܲܬܬܵܐ ܕܗܹܡܸܙܡܵܢ ܡܵܣܵܠܵܐ ܝܠܹܗ ܕܥܲܩܒܘܼܪܵܐ ܘܕܩܵܛܘܿ ܟܲܕ ܢܦܸܠܘܿܢ ܒܓ̰ܘܼܪܵܒܵܐ ܘܦܘܼܬܸܟܠܘܿܢ ܬܸܪ̈ܘܵܝ ܡ̣ܢ ܗ̇ܘ ܢܸܣܝܘܿܢܵܐ ܘܐܘܼܨܠܵܢܵܐ ܟܲܕ ܣܘܼܙܓܸܪܘܿܢ ܘܫܘܼܢܸܢܘܿܢ ܥܲܡ ܚܕܵܕܹ̈ܐ. ܐ݇ܡܸܪܹܗ ܡܲܠܟܵܐ: ܬܲܢܝܼ ܠܹܗ ܐܵܗܵܐ ܚܲܒܪܵܐ. ܐ݇ܡܸܪܹܗ ܒܲܝܕܵܒܵܐ: ܟܹܐ ܗܲܩܝܼ ܕܒܥܸܩܪܵܐ ܕܚܲܕ ܐܝܼܠܵܢܵܐ ܓܘܼܪܵܐ ܐܝܼܬ ܗ݇ܘܵܐ ܒܸܙܥܵܐ ܕܚܕܵܐ ܩܵܛܘܿ ܫܸܡܵܗ̇ ܪܘܿܡܝܼ ܘܒܩܘܼܪܒܵܐ ܕܒܸܙܥܵܐ ܕܩܵܛܘܿ ܐܝܼܬ ܗ݇ܘܵܐ ܚܲܕ ܒܸܙܥܵܐ ܐ݇ܚܹܪ݇ܢܵܐ ܕܚܲܕ ܥܲܩܘܼܒܪܵܐ ܫܸܡܹܗ ܦܪܝܼܕܘܿܢ. ܘܪܵܒܵܐ ܓܵܗܹ̈ܐ ܐܵܬܝܼ ܗ݇ܘ݂ܵܘ ܨܲܝܵܕܹ̈ܐ ܠܬܲܡ̇ܢ ܠܨܲܝܕܵܐ ܕܗܲܝܘܵܢܹ̈ܐ ܘܕܛܲܝܪܹ̈ܐ. ܘܐ݇ܬܹܠܹܗ ܚܲܕ ܝܵܘܡܵܐ ܚܲܕ ܨܲܝܵܕܵܐ ܠܬܲܡ̇ܢ ܘܨܠܹܠܹܗ ܢܸܫܒܘܼ̈ܗܝ ܩܘܼܪܒܵܐ ܕܒܸܙܥܵܐ ܕܪܘܿܡܝܼ. ܘܒܵܬ݇ܪ ܚܲܕܟ̰ܵܐ ܦܸܫܠܵܗ̇ ܕܒ݂ܝܼܩܬܵܐ ܒܝܼܵܝ. ܘܦܠܸܛܠܹܗ ܥܲܩܘܼܒܪܵܐ ܡ̣ܢ ܒܸܙܥܹܗ ܘܓܲܫܘܼܩܹܐ ܗ݇ܘܵܐ ܠܗ̇ܘ ܓܹܒܵܐ ܘܠܗ̇ܘ ܓܹܒܵܐ ܕܡܲܫܟ̰ܸܚ ܗ݇ܘܵܐ ܚܲܕ ܡܸܢܕܝܼ ܕܐܵܟܹܠ ܗ݇ܘܵܐ ܘܗܘܼܫܝܵܪ ܗ݇ܘܵܐ ܕܠܵܐ ܕܵܒ݂ܩܵܐ ܠܹܗ ܪܘܿܡܝܼ. ܘܟܲܕ ܒܸܚܕܵܪܵܐ ܗ݇ܘܵܐ ܠܲܟ݂ܵܐ ܘܬܲܡ̇ܢ ܓܘܼܫܸܩܠܹܗ ܘܚܸܙܝܵܐ ܠܹܗ ܕܒ݂ܝܼܩܬܵܐ ܒܢܸܫܒܹ̈ܐ ܘܚܕܹܐ ܠܹܗ ܘܦܨܸܚܠܹܗ ܘܦܬܸܠܹܗ ܘܚܙܹܠܹܗ ܒܵܬ݇ܪܹܗ ܚܲܕ ܓܵܪܘܿܓ ܕܒܵܥܹܐ ܕܕܵܒܹܩ ܠܹܗ ܘܥܲܠ ܐܝܼܠܵܢܵܐ ܚܕܵܐ ܩܘܿܦܬܵܐ ܕܒܵܥܝܵܐ ܕܓܵܢܒ݂ܵܐ ܠܹܗ ܘܦܸܫܠܹܗ ܗܲܝܪܵܢ ܒܓܵܢܹܗ ܘܙܕܹܥܠܹܗ: ܘܬܘܼܚܡܸܢܹܗ ܕܐܸܢ ܕܵܐܹܪ ܠܒܵܬ݇ܪܵܐ ܒܸܕ ܕܵܒܹܩ ܠܹܗ ܓܵܪܘܿܓ ܘܐܸܢ ܐܵܙܹܠ ܠܝܲܡܝܼܢܵܐ ܝܵܐ ܠܣܸܡܵܠܵܐ ܒܸܕ ܓ̰ܵܢܒ݂ܵܐ ܠܹܗ ܩܘܿܦܬܵܐ ܘܐܸܢ ܐܵܙܹܠ ܠܩܵܕ݇ܡܵܐ ܒܸܕ ܢܵܦܹܠ ܒܟ̰ܲܢܓܵܐ ܕܩܵܛܘܿ. ܘܐ݇ܡܸܪܹܗ ܒܠܸܒܹܗ: ܗܵܐ ܩܵܡ ܚܲܪܕܝܼ ܠܝܼ ܚܸܒ݂ܠܹ̈ܐ ܕܡܵܘܬܵܐ. ܩܠ ܦܣܘܩܐ. ܙ. ܕܡ̣ܢ ܟܠ ܓܹܒܵܢܹ̈ܐ ܕܸܫܡܸܢܹ̈ܐ ܩܵܛܘܿܠܹ̈ܐ ܘܦܵܪ̈ܘܿܛܹܐ ܚܠܝܼܨܝܼ ܝܢܵܐ. ܡܵܘܬܝܼ ܩܵܕ݇ܡ ܥܲܝ̈ܢܝܼ ܝܠܹܗ. ܐܝܼܢܵܐ ܡܸܢܕܪܹܫ ܗܵܘܢܝܼ ܒܪܹܫܝܼ ܝܠܹܗ ܘܠܹܐ ܙܵܕܥܹܢ ܘܠܹܐ ܫܵܓ݂ܫܸܢ ܘܠܹܐ ܛܵܠܩܵܐ ܥܲܠܝܼ ܘܠܹܐ ܥܵܒܹܪ ܠܸܒܝܼ. ܡܣܵܒܵܒ ܕܗܵܘܢܵܢܵܐ ܠܹܐ ܙܵܕܹܥ ܐܝܼܡܲܢ ܕܗܵܘܢܹܗ ܘܪܹܥܝܵܢܹܗ ܥܲܡܹܗ ܝܢܵܐ ܘܟܹܐ ܕܵܡܹܐ ܠܝܵܡܵܐ ܕܐ݇ܢܵܫܵܐ ܠܹܐ ܡܵܨܹܐ ܕܡܵܛܹܐ ܠܥܘܼܡܩܘܼܗ̇ ܘܓ̰ܘܼܪܵܒܵܐ ܠܹܐ ܩܵܪܹܡ ܠܹܗ ܘܠܹܐ ܡܲܕܝܸܫ ܠܹܗ. ܐܝܼܢܵܐ ܡ̣ܢ ܗ̇ܘ ܓܹܒܵܐ ܐ݇ܚܹܪ݇ܢܵܐ ܓܵܪܵܓ ܕܚܲܕ ܣܲܒ݂ܪܵܐ ܐܵܦܸܢ ܫܲܪܝܼܪܵܐ ܠܵܐ ܓ̰ܵܢܹܒ݂ ܠܹܗ ܗܵܘܢܹܗ ܘܡܲܦܬܸܠܹܗ ܘܡܲܪܘܹܐ ܠܹܗ ܘܡܲܣܡܸܐ ܠܹܗ. ܘܐܵܕܝܼܵܐ ܠܹܐ ܝܘܸܢ ܒܸܚܙܵܝܵܐ ܕܐܝܼܬܠܝܼ ܦܲܪܬܲܟܬܵܐ ܡ̣ܢ ܐܵܗܵܐ ܢܸܣܝܘܿܢܵܐ ܐܸܠܵܐ ܒܣܲܙܓܲܪܬܵܐ ܥܲܡ ܩܵܛܘܿ. ܡܣܵܒܵܒ ܕܐܵܦ ܗ̇ܝ ܢܦܝܼܠܬܵܐ ܝܠܵܗ̇ ܒܓ̰ܘܼܪܵܒܵܐ ܐܲܝܟ ܕܝܼܘܸܢ ܐܵܢܵܐ ܢܦܝܼܠܵܐ. ܐܸܢ ܫܡܸܥܠܵܗ̇ ܗܹܡܸܙܡܵܢܝܼ ܘܩܘܼܒܸܠܵܗ̇ ܚܲܒܪܝܼ ܦܫܝܼܛܵܐ ܘܕܵܘܣܬܘܼܬܝܼ ܨܦܝܼܬܵܐ ܘܗܘܼܡܸܢܵܗ̇ ܥܲܠܝܼ ܒܲܠܟܹܐ ܐܵܦ ܐܵܢܵܐ ܘܐܵܦ ܗ̇ܝ ܒܸܕ ܦܵܪܩܲܚ. ܗܵܝܓܵܗ ܥܲܩܘܼܒܪܵܐ ܩܘܼܪܒܸܢܹܗ ܠܟܸܣ ܩܵܛܘܿ ܘܐ݇ܡܸܪܹܗ ܩܵܬܵܗ̇ ܕܵܐܟ݂ܝܼ ܝܠܵܗ̇ ܟܵܝܦܵܟ݂ܝ¿ ܐ݇ܡܸܪܵܗ̇ ܩܵܛܘܿ: ܐܲܝܟ ܠܸܒܘܼܟ: ܒܥܵܘܩܵܢܵܐ ܘܒܚܸܫܵܐ. ܘܐ݇ܡܸܪܹܗ ܐܵܦ ܐܵܢܵܐ ܐܸܕܝܘܿܡ݇ ܐܲܝܟ ܕܝܼܵܟ݂ܝ ܝܼܘܸܢ ܒܢܸܣܝܘܿܢܵܐ ܘܠܲܝܬ ܠܝܼ ܣܲܒ݂ܪܵܐ ܕܦܵܪܩܸܢ ܐܸܠܵܐ ܒܗ̇ܘ ܡܸܢܕܝܼ ܕܒܸܣܒܵܪܵܐ ܝܘܸܢ ܕܒܝܹܗ ܐܲܢ݇ܬܝ ܒܸܕ ܦܵܪܩܲܬܝ. ܘܠܲܝܬ ܒܐܵܗܵܐ ܗܹܡܸܙܡܵܢܝܼ ܠܵܐ ܕܘܼܓܠܵܐ ܘܠܵܐ ܕܲܓ݂ܵܠܘܼܬܵܐ. ܓܵܪܘܿܓ ܗܵܐ ܒܸܪܗܵܝܵܐ ܝܠܹܗ ܒܝܼܝܼ ܘܩܘܿܦܬܵܐ ܚܸܪܒܵܐ ܓܲܫܘܼܩܹܐ ܝܠܵܗ̇ ܒܝܼܝܼ ܘܬܸܪ̈ܘܵܝ ܕܸܫܡܸܢܹ̈ܐ ܝܢܵܐ ܐܵܦ ܕܝܼܝܼ ܘܐܵܦ ܕܝܼܵܟ݂ܝ. ܒܲܣ ܐܸܢ ܥܵܒܕܲܬܝ ܠܝܼ ܚܵܛܸܪܓ̰ܲܡܥ ܒܸܕ ܩܵܛܥܸܢܘܿܢ ܢܸܫ̈ܒܵܟ݂ܝ ܘܒܸܕ ܦܲܪܩܸܢܵܟ݂ܝ ܡ̣ܢ ܐܵܗܵܐ ܐܘܼܠܨܵܢܵܐ. ܘܐܸܢ ܗܵܕܟ݂ܵܐ ܗܘܸܐ ܠܹܗ ܫܘܼܓ݂ܠܵܐ ܒܸܕ ܦܲܪܩܲܚ ܠܚܕܵܕܹ̈ܐ ܐܲܝܟ ܕܟܹܐ ܦܵܪܩܵܐ ܓܵܡܝܼ ܘܐ݇ܢܵܫܘܼ̈ܗ̇ ܒܝܵܡܵܐ. ܘܟܲܕ ܫܡܸܥܠܵܗ̇ ܩܵܛܘܿ ܗܹܡܸܙܡܵܢܹ̈ܐ ܕܥܲܩܘܼܒܪܵܐ ܘܝܕܸܥܠܵܗ̇ ܕܫܪܵܪܵܐ ܬܲܢܘܼܝܹܐ ܝܠܹܗ ܐ݇ܡܸܪܵܗ̇ ܩܵܬܹܗ: ܐܵܗܵܐ ܗܹܡܸܙܡܵܢܘܼܟ ܕܥܩܘܒܪܐ ܘܩܛܘ. ܩܠܐ ܟܹܐ ܕܵܡܝܵܐ ܠܫܪܵܪܵܐ ܘܐܵܦ ܐܵܢܵܐ ܫܲܗܘܘܼܬܵܐ ܝܘܵܢ ܠܗ̇ܘ ܡܸܢܕܝܼ ܕܒܸܚܫܵܒ݂ܵܐ ܝܘܵܢ ܕܐܝܼܬ ܒܝܹܗ ܦܘܼܪܩܵܢܵܐ ܩܵܬܝܼ ܘܩܵܬܘܼܟ. ܘܐܸܢ ܥܒܸܕܠܘܼܟ ܥܲܡܝܼ ܐܵܗܵܐ ܛܵܒ݂ܬܵܐ ܒܸܕ ܛܵܥܢܵܢܵܗ̇ ܡܸܢܬܘܼܟ ܗܲܡܵܫܵܐ. ܐ݇ܡܸܪܹܗ ܥܲܩܘܼܒܪܵܐ ܒܸܕ ܩܲܪܒܸܢܸܢ ܥܲܠܵܟ݂ܝ ܘܒܸܕ ܩܵܛܥܸܢܘܿܢ ܟܠܵܝ ܐܲܣܘܼܪܹ̈ܐ ܕܝܼܵܟ݂ܝ ܐܸܠܵܐ ܒܸܕ ܫܵܒ݂ܩܸܢ ܚܲܕ ܕܗܵܘܹܝܢ ܚܵܛܸܪܓ̰ܲܡܥ ܥܲܠ ܓܵܢܝܼ ܡܸܢܵܟ݂ܝ. ܗܵܝܓܵܗ ܫܘܼܪܹܠܹܗ ܠܸܦܪܵܡܵܐ ܒܟܹܟܘܼ̈ܗܝ ܠܐܲܣܘܼܪܹ̈ܐ ܕܩܵܛܘܿ. ܘܩܘܿܦܬܵܐ ܘܓܵܪܘܿܓ ܟܲܕ ܚܙܸܐ ܠܗ݇ܘܿܢ ܩܲܪܒܲܢܬܵܐ ܕܥܲܩܘܼܒܪܵܐ ܠܩܵܛܘܿ ܩܛܸܥܠܘܿܢ ܗܹܒ݂ܝܼܵܝ ܡܸܢܹܗ ܘܐ݇ܙܸܠܘܿܢ. ܘܥܲܩܘܼܒܪܵܐ ܪܵܒܵܐ ܥܘܼܪܩܸܠܹܗ ܒܦܪܵܡܬܵܐ ܕܐܲܣܘܼܪܹ̈ܐ ܕܪܘܿܡܝܼ ܘܐ݇ܡܸܪܵܗ̇ ܩܵܬܹܗ: ܩܵܐ ܡܘܼܕܝܼ ܗܵܕܟ݂ܵܐ ܢܝܼܚܵܐ ܢܝܼܚܵܐ ܒܸܦܪܵܡܵܝ ܝܘܸܬ ܐܲܢܹܐ ܢܸܫܒܹ̈ܐ. ܐܸܢ ܗܵܕܟ݂ܵܐ ܒܸܥܒ݂ܵܕܵܐ ܝܘܸܬ ܡܣܵܒܵܒ ܕܐܲܢ݇ܬ ܡܛܸܐ ܠܘܼܟ ܠܡܲܛܠܲܒܘܼܟ ܘܦܘܼܬܸܟܠܘܼܟ ܘܐܵܕܝܼܵܐ ܫܘܼܚܠܸܦܠܵܗ̇ ܢܝܼܲܬܘܼܟ ܘܠܹܐ ܒܵܥܹܝܬ ܕܐܵܦ ܐܵܢܵܐ ܦܵܪܩܵܐ ܐ݇ܢܵܐ¿ ܐܵܗܵܐ ܠܹܐ ܝܠܹܗ ܚܲܕ ܫܘܼܓ݂ܠܵܐ ܕܐܵܢܝܼ ܕܝܼܢܵܐ ܛܵܒܹ̈ܐ ܘܫܲܪܝܼܪܹ̈ܐ ܒܩܵܘ̈ܠܵܝ ܘܒܗܹܡܸܙ̈ܡܵܢܵܝ. ܡܣܵܒܵܒ ܕܗ̇ܘ ܕܝܼܠܹܗ ܡܗܲܝܡܢܵܐ ܘܫܲܪܝܼܪܵܐ ܠܹܐ ܫܵܒܹܩ ܠܚܲܒ݂ܪܹܗ ܒܥܵܘܩܵܢܵܐ ܘܥܵܪܹܩ. ܘܗܵܐ ܐܲܢ݇ܬ ܩܲܕܡܵܝܵܐ ܚܙܸܐ ܠܘܼܟ ܚܵܝܪ ܡ̣ܢ ܕܵܘܣܬܘܼܬܝܼ. ܒܲܣ ܓܵܪܵܓ ܡܲܟܡܸܠܸܬ ܠܹܗ ܩܵܘܠܵܐ ܕܥܒܸܕ ܠܘܼܟ ܥܲܡܝܼ ܘܠܵܐ ܕܵܟ݂ܪܸܬ ܕܸܫܡܸܢܵܝܘܼܬܵܐ ܕܐܝܼܬ ܒܹܝܠܝܼ ܘܒܹܝܠܘܼܟ. ܘܣܲܙܓܲܪܬܵܐ ܕܗܘܹܠܵܗ̇ ܒܹܝܠܝܼ ܘܒܹܝܠܘܼܟ ܓܵܪܵܓ ܫܵܝܦܵܐ ܠܵܗ̇ ܠܗ̇ܝ ܕܸܫܡܸܢܵܝܘܼܬܵܐ. ܘܫܒ݂ܘܿܩ ܡ̣ܢ ܐܲܢܹܐ ܒܦܪܵܥܬܵܐ ܕܛܵܒ݂ܬܵܐ ܒܛܵܒ݂ܬܵܐ ܐܝܼܬ ܫܵܦܵܩܲܬ ܘܗܲܩ. ܘܒܕܲܓ݂ܵܠܘܼܬܵܐ ܐܝܼܬ ܦܠܵܛܹ̈ܐ ܣܸܪ̈ܝܹܐ. ܐ݇ܢܵܫܵܐ ܛܵܒ݂ܵܐ ܒܲܣܝܼܡܵܐ ܝܠܹܗ ܘܠܲܝܬ ܒܠܸܒܹܗ ܟܝܼܢ ܘܚܕܵܐ ܛܵܒ݂ܬܵܐ ܕܦܵܝܫܵܐ ܥܒ݂ܝܼܕܬܵܐ ܥܲܡܹܗ ܟܹܐ ܡܲܢܫܝܼܵܐ ܠܹܗ ܪܵܒܵܐ ܒܝܼܫܵܬܹ̈ܐ ܕܦܝܼ̈ܫܹܐ ܝܢܵܐ ܥܒ݂ܝܼܕܹ̈ܐ ܥܲܡܹܗ. ܘܐ݇ܡܝܼܪܬܵܐ ܝܠܵܗ̇: ܕܕܲܓ݂ܵܠܵܐ ܓ̰ܲܠܕܹܐ ܟܹܐ ܦܵܐܹܫ ܕܒ݂ܝܼܩܵܐ ܒܕܲܓ݂ܵܠܘܼܬܹܗ. ܘܕܲܓ݂ܵܠܵܐ ܝܠܹܗ ܗ̇ܘ ܕܦܵܝܫܵܐ ܡܘܼܩܪܲܒ݂ܬܵܐ ܩܵܬܹܗ ܒܵܥܘܼܬܵܐ ܘܛܠܵܒܬܵܐ ܕܦܲܚܲܠܬܵܐ ܘܠܹܐ ܪܵܚܹܡ ܘܠܹܐ ܦܲܚܸܠ. ܩܠܒ ܦܣܘܩܐ ܙ. ܐ݇ܡܸܪܹܗ ܥܲܩܘܼܒܪܵܐ: ܕܵܘܣܬܹ̈ܐ ܬܵܗܵܪܹ̈ܐ ܬܵܗܵܪܹ̈ܐ ܝܢܵܐ. ܐܝܼܬ ܕܵܘܣܬ ܕܟܝܵܢܵܐܝܼܬ ܓܸܢܝܵܐ ܝܠܹܗ ܠܕܵܘܣܬܘܼܬܵܐ ܥܲܡ ܚܲܕ ܐ݇ܚܹܪ݇ܢܵܐ. ܘܐܝܼܬ ܕܵܘܣܬ ܕܡ̣ܢ ܡܲܓ̰ܒܘܼܪܘܼܬܵܐ ܒܸܗܘܵܝܵܐ ܝܠܹܗ ܕܵܘܣܬ ܥܲܡ ܚܲܕ ܐ݇ܚܹܪ݇ܢܵܐ. ܘܬܸܪ̈ܘܵܝ ܐܲܢܹܐ ܬܪܹܝܢ ܬܵܗܵܪܹ̈ܐ ܕܕܵܘܣܬܹ̈ܐ ܟܹܐ ܛܲܥܘܝܼ ܒܵܬ݇ܪ ܚܲܕ ܝܘܼܬܪܵܢܵܐ. ܘܗܘܼܫܝܵܪ ܝܼܢܵܐ ܗܲܡܵܫܵܐ ܕܠܵܐ ܩܵܐܹܡ ܒܝܼܵܝ ܚܲܕ ܙܵܪܵܪ. ܗ̇ܘ ܕܟܝܵܢܵܐܝܼܬ ܓܸܢܝܵܐ ܝܠܹܗ ܠܕܵܘܣܬܘܼܬܵܐ ܟܹܐ ܡܵܨܹܐ ܐ݇ܢܵܫܵܐ ܕܗܲܡܸܢ ܥܲܠܘܼܗܝ ܘܗܵܘܹܐ ܗܲܡܵܫܵܐ ܚܵܛܸܪܓ̰ܲܡܥ ܒܝܹܗ. ܐܝܼܢܵܐ ܗ̇ܘ ܕܡ̣ܢ ܡܲܓ̰ܒܘܼܪܘܼܬܵܐ ܕܵܘܣܬ ܝܼܠܹܗ: ܟܹܐ ܡܵܨܹܐ ܐ݇ܢܵܫܵܐ ܕܚܲܕܟܡܵܐ ܓܵܗܹ̈ܐ ܗܵܘܹܐ ܠܹܗ ܐܸܥܬܹܒܵܪܘܼܬܵܐ ܒܝܹܗ ܘܚܲܕܟܡܵܐ ܓܵܗܹ̈ܐ ܓܵܪܵܓ ܕܗܵܘܹܐ ܪܵܒܵܐ ܗܘܼܫܝܵܪ ܡܸܢܹܗ. ܘܗ̇ܘ ܕܝܼܠܹܗ ܦܵܪܘܿܫܵܐ ܘܗܵܘܢܵܢܵܐ ܐܝܼܡܲܢ ܕܟܹܐ ܥܵܒܹܕ ܕܵܘܣܬܘܼܬܵܐ ܥܲܡ ܗܵܕܟ݂ܵܐ ܕܵܘܣܬ ܟܹܐ ܐܵܣܸܪܹܗ ܒܚܲܕ ܐܲܣܘܼܪܵܐ ܒܘܿܬ ܙܕܘܼܥܬܹܗ ܡܸܢܹܗ. ܘܟܠ ܐ݇ܢܵܫܵܐ ܕܟܹܐ ܚܲܝܸܕ ܥܲܡ ܚܲܕ ܐ݇ܚܹܪ݇ܢܵܐ ܐܝܼܬ ܒܠܸܒܹܗ ܚܲܕ ܡܲܛܠܲܒ ܘܚܲܕ ܢܝܼܫܵܐ ܕܛܵܒ݂ܬܵܐ ܘܢܝܼܲܬ ܕܡܛܵܝܬܵܐ ܓ̰ܲܠܕܹܐ ܠܗ̇ܘ ܡܲܛܠܲܒ. ܘܐܵܢܵܐ ܗܵܐ ܬܲܡܘܼܡܹܐ ܝܘܸܢ ܩܵܘܠܵܐ ܕܥܒܸܕܠܝܼ ܥܲܡܵܟ݂ܝ ܐܝܼܢܵܐ ܗܲܪ ܒܐܵܗܵܐ ܥܕܵܢܵܐ ܒܸܙܕܵܥܵܐ ܝܘܸܢ ܡܸܢܵܟ݂ܝ. ܡܣܵܒܵܒ ܕܒܸܙܕܵܥܵܐ ܝܘܸܢ ܕܠܵܐ ܓܵܕܹܫ ܥܲܠܝܼ ܗ̇ܘ ܡܸܢܕܝܼ ܕܙܕܘܼܥܬܹܗ ܩܵܡ ܥܵܒ݂ܕܵܐ ܠܝܼ ܡܲܓ̰ܒܘܼܪ ܕܣܲܙܓܸܪܸܢ ܥܲܡܵܟ݂ܝ ܘܩܵܡ ܥܵܒ݂ܕܵܐ ܠܵܟ݂ܝ ܡܲܓ̰ܒܘܼܪ ܐܵܦ ܐܲܢ݇ܬܝ ܕܩܲܒܠܲܬܝ ܠܹܗ ܡܸܢܝܼ. ܕܠܟܠ ܥܒ݂ܵܕܵܐ ܐܝܼܬ ܥܕܵܢܵܐ. ܘܡܸܢܕܝܼ ܕܠܹܐ ܗܵܘܹܐ ܒܥܕܵܢܹܗ ܠܲܝܬ ܠܹܗ ܚܲܕ ܦܠܵܛܵܐ ܒܲܣܝܼܡܵܐ. ܒܲܣ ܐܵܢܵܐ ܒܸܕ ܩܵܛܥܸܢܘܿܢ ܟܠܵܝ ܐܲܣܘܼܪ̈ܵܕܝ ܫܒ݂ܘܿܩ ܡ̣ܢ ܚܲܕ ܩܸܛܪܵܐ ܕܗܵܘܹܝܢ ܚܵܛܸܪܓ̰ܲܡܥ ܥܲܠ ܓܵܢܝܼ ܡܸܢܵܟ݂ܝ. ܘܠܹܐ ܩܵܛܥܸܢܹܗ ܐܸܠܵܐ ܐܝܼܡܲܢ ܕܝܵܕܥܸܢ ܕܐܲܢ݇ܬܝ ܠܵܐ ܗܵܘܹܐ ܠܵܟ݂ܝ ܐܝܼܕܵܐ ܥܲܠܝܼ ܝܵܥܢܹܐ ܐܝܼܡܲܢ ܕܚܵܙܹܝܢ ܠܨܲܝܵܕܵܐ. ܗܵܝܓܵܗ ܫܘܼܪܹܠܹܗ ܥܲܩܘܼܒܪܵܐ ܠܸܩܛܵܥܵܐ ܐܲܣܘܼܪܹ̈ܐ ܕܩܵܛܘܿ ܘܗܵܐ ܡܘܼܒܝܸܢܹܗ ܨܲܝܵܕܵܐ. ܐ݇ܡܸܪܵܗ̇ ܩܵܛܘܿ: ܓܲܫܸܩ ܕܗܵܐ ܐ݇ܬܹܠܹܗ ܦܪܘܿܩ ܕܥܩܘܒܪܐ ܘܩܛܘ. ܩܠܛ ܓ̰ܲܠܕܹܐ ܠܐܲܢܹܐ ܩܸܛܪܹ̈ܐ. ܘܦܪܝܼܡܵܝܠܹܗ ܥܲܩܘܼܒܪܵܐ ܘܦܘܼܪܩܵܝܠܹܗ ܘܟ̰ܪܸܚܠܵܗ̇ ܩܵܛܘܿ ܒܐܝܼܠܵܢܵܐ ܡ̣ܢ ܙܕܘܼܥܬܵܗ̇ ܕܡ̣ܢ ܨܲܝܵܕܵܐ. ܘܥܲܩܘܼܒܪܵܐ ܥܒܸܪܹܗ ܒܚܲܕ ܒܸܙܥܵܐ. ܘܐ݇ܬܹܠܹܗ ܨܲܝܵܕܵܐ ܘܫܩܸܠܹܗ ܓܲܪܕܹܗ ܦܪܝܼܡܵܐ ܘܩܘܼܛܩܸܛܵܐ ܘܐ݇ܙܸܠܹܗ ܦܫܝܼܡܵܐ. ܒܵܬ݇ܪ ܗܵܕܵܐ ܦܠܸܛܠܹܗ ܥܲܩܘܼܒܪܵܐ ܘܠܵܐ ܒܥܸܐ ܠܹܗ ܕܩܲܪܒܸܢ ܠܩܵܛܘܿ ܘܩܪܹܠܵܗ̇ ܠܟܸܣܠܹܗ ܩܵܛܘܿ ܘܐ݇ܡܸܪܵܗ̇: ܬܵܐ ܠܟܸܣܠܝܼ ܘܠܵܐ ܙܵܕܥܸܬ ܕܐܵܢܵܐ ܒܵܥܝܵܐ ܐ݇ܢܵܐ ܕܦܵܪܥܵܢܘܼܟ ܒܘܿܬ ܗ̇ܝ ܛܵܒ݂ܬܵܐ ܓܘܼܪܬܵܐ ܕܥܒܸܕܠܘܼܟ ܥܲܡܝܼ: ܬܵܐ ܠܟܸܣܠܝܼ ܘܠܵܐ ܦܲܪܦܸܣܸܬ ܠܵܗ̇ ܕܵܘܣܬܘܼܬܘܼܟ ܥܲܡܝܼ. ܡܣܵܒܵܒ ܕܗ̇ܘ ܕܐܝܼܬܠܹܗ ܕܵܘܣܬ ܘܓܵܪܹܫ ܐܝܼܕܵܐ ܡܸܢܹܗ ܘܛܲܠܸܩ ܠܵܗ̇ ܕܵܘܣܬܘܼܬܹܗ ܒܸܕ ܦܵܐܹܫ ܓܠܝܼܙܵܐ ܡ݂ܢ ܛܥܘܼܢܝܵܬܹ̈ܐ ܕܕܵܘܣܬܘܼܬܹܗ ܘܕܐܲܚܘܿܢܘܼܬܹܗ ܘܐܲܚܘܿܢܘܵܬܹ̈ܐ ܘܕܵܘܣܬܹ̈ܐ ܒܸܕ ܩܵܛܥܝܼ ܗܹܒ݂ܝܼܵܝ ܡ̣ܢ ܛܵܒ݂ܬܹܗ. ܕܸܥ ܕܐܵܢܵܐ ܗܸܟ̰ ܠܹܐ ܡܲܢܫܝܵܢܵܗ̇ ܛܵܒ݂ܬܘܼܟ. ܘܐܝܼܬ ܠܘܼܟ ܗܲܩ ܕܛܵܠܒܸܬ ܦܘܼܪ̈ܥܘܼܢܝܹܐ ܕܛܵܒ݂ܬܘܼܟ ܡܸܢܝܼ ܘܡ̣ܢ ܐܲܚܘܿܢܘܵܬܝܼ̈ ܘܡ̣ܢ ܕܵܘܣܬܝܼ̈. ܘܗܸܟ̰ ܠܵܐ ܙܵܕܥܸܬ ܡܸܢܝܼ ܘܕܸܥ ܕܟܠܡܸܢܕܝܼ ܕܐܝܼܬ ܠܝܼ ܦܲܫܟܵܫ ܝܼܠܹܗ ܩܵܬܘܼܟ. ܘܝܡܸܐ ܠܵܗ̇ ܕܕܘܼܙ ܘܕܡ̣ܢ ܠܸܒܵܐ ܬܲܢܘܼܝܹܐ ܝܠܵܗ̇ ܐܲܢܹܐ ܗܹܡܸܙܡܵܢܹ̈ܐ. ܓ̰ܘܼܘܸܒܠܹܗ ܥܲܩܘܼܒܪܵܐ: ܐܵܗ ! ܟܡܵܐ ܕܵܘܣܬܘܼܬܵܐ ܓܠܝܼܬܵܐ ܕܸܫܡܸܢܵܝܘܼܬܵܐ ܝܠܵܗ̇ ܛܫܝܼܬܵܐ ܡ̣ܢ ܓܵܘܵܝܹ̈ܐ ܘܒܝܼܫ ܚܲܝܠܵܢܬܵܐ ܝܠܵܗ̇ ܡ̣ܢ ܕܸܫܡܸܢܵܝܘܼܬܵܐ ܝܠܵܗ̇ ܛܫܝܼܬܵܐ ܡ̣ܢ ܓܵܘܵܝܹ̈ܐ ܘܒܝܼܫ ܚܲܝܠܵܢܬܵܐ ܝܠܵܗ̇ ܡ̣ܢ ܕܸܫܡܸܢܵܝܘܼܬܵܐ ܓܠܝܼܬܵܐ. ܘܗ̇ܘ ܕܠܹܐ ܝܠܹܗ ܗܘܼܫܝܵܪ ܡܸܢܵܗ̇ ܟܹܐ ܕܵܡܹܐ ܠܗ̇ܘ ܕܝܼܠܹܗ ܪܟܝܼܒ݂ܵܐ ܥܲܠ ܚܲܕ ܦܝܼܠܵܐ ܚܝܼܡܵܐ ܘܟܹܐ ܕܵܝܫܵܐ ܠܹܗ ܫܸܢܬܵܐ ܘܟܹܐ ܢܵܦܹܠ ܘܟܹܐ ܪܵܥܹܫ ܬܚܘܿܬ ܦܲܪ̈ܣܹܐ ܕܦܝܼܠܵܐ ܘܟܹܐ ܕܲܫܕܸܫ ܠܹܗ ܘܟܹܐ ܩܵܛܹܠ ܠܹܗ. ܘܗܵܐ ܕܵܘܣܬ ܟܹܐ ܦܵܐܹܫ ܩܸܪܝܵܐ ܕܵܘܣܬ ܒܘܿܬ ܚܕܵܐ ܛܵܒ݂ܬܵܐ ܕܐ݇ܢܵܫܵܐ ܟܹܐ ܣܲܒܸܪܵܗ̇ ܡܸܢܹܗ. ܘܕܸܫܡܸܢ ܟܹܐ ܦܵܐܹܫ ܩܸܪܝܵܐ ܕܸܫܡܸܢ ܒܘܿܬ ܚܕܵܐ ܒܝܼܫܬܵܐ ܕܐܵܬܝܵܐ ܡܸܢܹܗ. ܘܐ݇ܢܵܫܵܐ ܗܵܘܢܵܢܵܐ ܐܸܢ ܐܝܼܬ ܒܵܥܹܐ ܚܕܵܐ ܛܵܒ݂ܬܵܐ ܡ݂ܢ ܕܸܫܡܸܢܹܗ ܟܹܐ ܡܲܚܙܸܐ ܠܹܗ ܕܵܣܘܬܘܼܬܵܐ ܘܐܸܢ ܙܵܕܹܥ ܕܠܵܐ ܐܵܬܹܐ ܠܹܗ ܩܠܕ ܦܣܘܩܐ. ܙ. ܚܲܕ ܙܵܪܵܪ ܡ̣ܢ ܕܵܣܘܬܹܗ ܟܹܐ ܡܲܚܙܸܐ ܠܹܗ ܕܸܫܡܸܢܵܝܘܼܬܵܐ. ܚܙܝܼ ܠܙܵܓܹ̈ܐ ܕܗܲܝܘܵܢܹ̈ܐ ܕܵܐܟ݂ܝܼ ܟܹܐ ܬܵܒܥܝܼ ܠܝܸܡܵܬܵܝ̈ ܘܟܹܐ ܐܵܙܠ݇ܝܼ ܒܵܬ݇ܪܵܝ ܒܣܲܒ݂ܪܵܐ ܕܚܲܠܒ݂ܵܐ. ܘܐܸܢ ܦܪܸܩܠܹܗ ܚܲܠܒ݂ܵܐ ܘܩܛܸܥܠܹܗ ܗܹܟ̰ ܠܹܐ ܝܢܵܐ ܕܲܪܒܲܢܕ ܕܐܵܙܠ݇ܝܼ ܒܵܬ݇ܪܵܝ. ܘܚܲܕܟܡܵܐ ܓܵܗܹ̈ܐ ܟܹܐ ܩܵܛܹܐ ܕܵܘܣܬ ܡ̣ܢ ܕܵܘܣܬܹܗ ܚܲܕ ܐܲܣܘܼܪܵܐ ܕܐܵܣܹܪ ܗ݇ܘܵܐ ܠܗ݇ܘܿܢ ܒܚܕܵܕܹ̈ܐ ܘܠܹܐ ܙܵܕܹܥ ܡ݂ܢ ܒܝܼܫܬܹܗ ܡܣܵܒܵܒ ܕܢܝܼܲܬܹܗ ܒܐܵܗܵܐ ܡܸܢܕܝܼ ܠܹܐ ܝܠܵܗ̇ ܕܸܫܡܸܢܵܝܘܼܬܵܐ. ܐܸܠܵܐ ܗ̇ܘ ܕܢܝܼܲܬܹܗ ܒܗܵܕܟ݂ܵܐ ܡܸܢܕܝܼ ܕܸܫܡܸܢܵܝܘܼܬܵܐ ܝܠܵܗ̇ ܫܲܪܝܼܪܬܵܐ ܘܥܒܸܕ ܠܹܗ ܕܵܘܣܬܘܼܬܵܐ ܐܲܚܟ̰ܝܼ ܒܘܿܬ ܚܕܵܐ ܗܲܓ̰ܲܬ ܐܸܢ ܒܛܸܠܵܗ̇ ܗ̇ܝ ܗܲܓ̰ܲܬ ܕܒܘܿܬ ܕܝܼܘܼܗ̇ ܥܒܸܕܠܹܗ ܕܵܣܘܬܘܼܬܵܐ ܟܹܐ ܒܵܛܠܵܐ ܕܵܘܣܬܘܼܬܹܗ ܘܟܹܐ ܚܵܕܪܵܐ ܠܕܸܫܡܸܢܵܝܘܼܬܵܐ ܘܗ̇ܘ ܟܹܐ ܕܵܐܹܪ ܠܝܲܨܪܹܗ ܩܲܕܡܵܝܵܐ ܐܲܝܟ ܡܝܼ̈ܵܐ ܕܦܵܝܫܝܼ ܡܘܼܫܚܸܢܹ̈ܐ ܒܢܘܼܪܵܐ ܟܹܐ ܩܵܝܫܝܼ ܟܠ ܥܕܵܢܵܐ ܕܒܵܛܹܠ ܢܘܼܪܵܐ ܡܸܢܵܝ. ܘܐܵܢܵܐ ܠܲܝܬ ܠܝܼ ܟ̰ܘܼ ܕܸܡܫܸܢ ܐ݇ܚܹܪ݇ܢܵܐ ܒܝܼܫ ܨܵܘܵܢܵܐ ܡܸܢܵܟ݂ܝܼ ܘܕܒܝܼܫ ܕܟܹܐ ܣܵܢܹܐ ܠܝܼ. ܘܢܵܟ̰ܵܪܘܼܬܵܐ ܩܵܡ ܥܵܒ݂ܕܵܐ ܠܲܢ ܡܲܓ̰ܒܘܼܪ ܕܣܲܙܓܸܪܲܚ ܥܲܡ ܚܕܵܕܹ̈ܐ. ܘܗܵܐ ܒܛܸܠܹܗ ܗ̇ܘ ܣܵܒܵܒ ܕܒܘܿܬ ܕܝܹܗ ܐܲܢ݇ܬܝ ܣܢܸܩܠܵܟ݂ܝ ܥܲܠܝܼ ܘܐܵܢܵܐ ܣܢܸܩܠܝܼ ܥܲܠܵܟ݂ܝ ܘܟ̰ܸܡ ܡܘܼܡܟܸܢ ܝܼܠܵܗ̇ ܕܒܸܒܛܵܠܬܵܐ ܕܗ̇ܘ ܣܵܒܵܒ ܕܵܝܪܵܐ ܕܸܫ̃ܡܸܢܵܝܘܼܬܵܐ. ܘܠܲܝܬ ܟ̰ܘܼ ܛܵܒ݂ܬܵܐ ܩܵܐ ܙܵܥܝܼܦ ܒܩܘܼܪܒܵܝܘܼܬܹܗ ܠܕܸܫܡܸܢ ܚܲܝܠܵܢܵܐ ܘܠܵܐ ܩܵܐ ܥܵܓ̰ܝܼܙ ܒܩܘܼܪܒܵܝܘܼܬܹܗ ܠܣܵܢܝܵܢܵܐ ܙܲܪܒܵܢܵܐ. ܘܠܹܐ ܝܘܸܢ ܒܸܚܙܵܝܵܐ ܕܐܝܼܬ ܠܵܟ݂ܝ ܡܐܵܕܝܼܵܐ ܠܒܵܬ݇ܪ ܫܘܼܓ݂ܠܵܐ ܥܲܡܝܼ ܐܸܠܵܐ ܒܲܠܟܹܐ ܕܐܵܟ݂ܠܲܬܝ ܠܝܼ ܘܐܵܦ ܐܵܢܵܐ ܠܵܐ ܦܸܫܠܹܗ ܠܝܼ ܟ̰ܘܼ ܫܘܼܓ݂ܠܵܐ ܟܸܣܠܵܟ݂ܝ ܘܠܲܝܬ ܠܝܼ ܐ݇ܚܹܪ݇ܢܵܐ ܐܸܥܬܸܒܵܪܘܼܬܵܐ ܒܝܼܵܟ݂ܝ. ܘܒܸܚܙܵܝܵܐ ܝܘܸܢ ܕܙܵܥܝܼܦ ܕܗܵܘܹܐ ܗܘܼܫܝܵܪ ܡ̣ܢ ܕܸܫܡܸܢ ܚܲܝܠܵܢܵܐ ܒܝܼܫ ܣܵܠܵܡܲܬ ܝܼܠܹܗ ܡ̣ܢ ܚܲܕ ܚܲܝܠܵܢܵܐ ܕܠܹܐ ܚܵܫܹܒ݂ ܠܚܲܕ ܕܸܡܫܸܢ ܙܵܥܝܼܦ ܘܥܵܒܹܕ ܕܵܘܣܬܘܼܬܵܐ ܥܲܡܹܗ. ܘܗܵܘܢܵܢܵܐ ܟܹܐ ܥܵܒܹܕ ܫܠܵܡܵܐ ܥܲܡ ܕܸܫܡܸܢܹܗ ܘܟܹܐ ܡܲܫܦܸܪܵܗ̇ ܓܵܢܹܗ ܩܵܬܹܗ ܘܟܹܐ ܡܲܚܙܸܐ ܠܹܗ ܕܵܘܣܬܘܼܬܵܐ ܐܸܢ ܠܲܝܬ ܠܹܗ ܟ̰ܵܪܵܐ ܐ݇ܚܹܪ݇ܢܵܐ ܕܒܪܘܢܐ ܕܡܠܟܐ ܘܛܝܪܐ ܦܢܙܗ. ܩܠܗ ܠܸܦܪܵܩܵܐ ܡܸܢܹܗ ܘܟܹܐ ܡܲܠܝܸܙ ܠܸܪܚܵܩܵܐ ܡܸܢܹܗ ܐܝܼܡܲܢ ܕܡܲܫܟ̰ܸܚ ܚܕܵܐ ܐܘܼܪܚܵܐ ܠܸܥܪܵܩܵܐ ܡܸܢܹܗ. ܘܕܸܥܝ ܕܗ̇ܘ ܕܓ̰ܲܠܕܹܐ ܥܵܒܹܕ ܐܸܥܬܹܒܵܪܘܼܬܵܐ ܥܲܡ ܚܲܕ ܐ݇ܚܹܪ݇ܢܵܐ ܘܐܵܠܒܵܐܵܠ ܐܵܣܹܪ ܕܵܣܘܬܘܼܬܵܐ ܥܲܡܹܗ. ܢܦܵܠܬܹܗ ܠܹܐ ܐܵܬܝܵܐ ܠܗܲܩܘܼܝܹܐ. ܘܦܵܪܘܿܫܵܐ ܟܹܐ ܡܲܟܡܸܠ ܥܲܡ ܕܸܫܡܸܢܹܗ ܩܵܘܠܵܐ ܕܥܒܸܕܠܹܗ ܥܲܡܹܗ. ܐܝܼܢܵܐ ܠܹܐ ܥܵܒܹܕ ܐܸܥܬܹܒܵܪܘܼܬܵܐ ܒܝܼܹܗ ܘܠܹܐ ܩܲܪܒܸܢ ܐܸܠܹܗ ܪܵܒܵܐ ܕܠܵܐ ܢܵܦܹܠ ܬܚܘܿܬ ܐܝܼܕܹܗ: ܘܠܵܐ ܐܲܚܟ̰ܝܼ ܠܹܐ ܩܲܪܒܸܢ ܐܸܠܹܗ ܪܵܒܵܐ ܐܸܠܵܐ ܟܹܐ ܪܵܚܹܩ ܡܸܢܹܗ ܟܡܵܐ ܕܡܵܨܹܐ. ܘܐܵܦ ܐܵܢܵܐ ܐܵܕܝܼܵܐ ܡܲܚܘܼܒܵܟ݂ܝ ܝܼܘܸܢ ܡ̣ܢ ܪܸܚܩܵܐ ܘܒܸܛܠܵܒܵܐ ܝܘܸܢ ܩܵܬܵܟ݂ܝ ܚܲܝܹ̈ܐ ܘܫܠܵܡܹ̈ܐ ܒܝܼܫ ܡ̣ܢ ܕܒܵܥܹܝܢ ܗ݇ܘܵܐ ܡ̣ܢ ܩܲܕܡܵܝܬܵܐ. ܘܐܵܦ ܐܲܢ݇ܬܝ ܠܹܐ ܝܘܲܬܝ ܕܲܝܢܵܢܬܵܐ ܕܦܵܪܥܲܬܝ ܠܝܼ ܒܘܿܬ ܛܵܒ݂ܬܵܐ ܕܥܒܸܕܠܝܼ ܥܲܡܵܟ݂ܝ ܐܸܠܵܐ ܗܲܪ ܒܐܵܗܵܐ ܬܵܗܵܪ ܕܐ݇ܡܸܪܝܼ. ܡܣܵܒܵܒ ܕܠܹܐ ܝܠܵܗ̇ ܡܘܼܡܟܸܢ ܕܗܵܘܲܚ ܚܲܒ݂ܪ̈ܵܘܵܬܹܐ ܘܩܘܼܪܒܵܐ ܕܚܕܵܕܹ̈ܐ. ܦܘܼܫܝ ܒܫܲܝܢܵܐ. ܦܣܘܩܐ. ܚ. ܕܒܪܘܿܢܵܐ ܕܡܲܠܟܵܐ ܘܕܛܲܝܪܵܐ ܦܲܢܵܙܵܗ. ܐ݇ܡܸܪܹܗ ܕܸܒܫܵܠܝܼܡ ܡܲܠܟܵܐ: ܫܡܝܼܥܵܐ ܠܝܼ ܐܵܗܵܐ ܡܵܣܵܠܵܐ. ܐܵܕܝܼܵܐ ܡܲܝܬܝܼ ܠܝܼ ܡܵܣܵܠܵܐ ܕܐܵܢܝܼ ܕܐܝܼܬ ܠܗ݇ܘܿܢ ܫܩܵܠܬܵܐ ܕܛܘܿܠ ܡ݂ܢ ܚܕܵܕܹ̈ܐ ܘܕܵܐܟ݂ܝܼ ܓܵܪܵܓ ܗܵܘܝܼ ܗܘܼܫܝܵܪ ܚܲܕ ܡ̣ܢ ܚܲܒ݂ܪܹܗ. ܐ݇ܡܸܪܹܗ ܒܲܝܕܵܒܵܐ: ܟܹܐ ܗܲܩܝܼ ܕܚܲܕ ܡ̣ܢ ܡܲܠܟܹ̈ܐ ܕܗܸܢܕܘܿ ܫܸܡܹܗ ܒܲܪܝܼܕܘܿܢ ܐܝܼܬ ܗ݇ܘܵܐ ܠܹܗ ܚܲܕ ܛܲܝܪܵܐ ܫܸܡܹܗ ܦܲܢܵܙܵܗ ܘܐܝܼܬ ܗ݇ܘܵܐ ܠܹܗ ܚܲܕ ܙܵܓ݂ܵܐ. ܘܗ̇ܘ ܛܲܝܪܵܐ ܘܙܵܓܹܗ ܟܹܐ ܗܲܡܙܸܡܝܼ ܗ݇ܘܵܘ ܚܕܵܐ ܗܲܡܙܲܡܬܵܐ ܟ̰ܸܡ ܨܦܝܼܬܵܐ. ܘܟܹܐ ܚܵܬܹܪ ܗ݇ܘܵܐ ܒܝܼܵܝ ܡܲܠܟܵܐ. ܩܠܘ ܦܣܘܩܐ. ܚ. ܘܦܘܼܩܸܕܠܹܗ ܕܦܵܝܫܝܼ ܢܛܝܼܪܹ̈ܐ ܟܸܣ ܟܸܠܦܲܬܹܗ ܘܗܵܘܝܵܐ ܡܲܣܲܡܬܵܐ ܕܒܵܠܵܐ ܥܲܠܵܝ. ܘܒܲܟ݂ܬܵܐ ܕܡܲܠܟܵܐ ܐܝܼܬ ܗ݇ܘܵܐ ܠܵܗ̇ ܚܲܕ ܝܵܠܵܐ ܙܥܘܿܪܵܐ ܘܟܹܐ ܛܲܥܸܠ ܗ݇ܘܵܐ ܥܲܡ ܗ̇ܘ ܙܵܓ݂ܵܐ. ܦܲܢܵܙܵܗ ܟܹܐ ܐܵܙܹܠ ܗ݇ܘܵܐ ܟܠܝܘܿܡ ܠܚܲܕ ܛܘܼܪܵܐ ܘܡܲܝܬܸܐ ܗ݇ܘܵܐ ܒܦܘܼܡܹܗ ܚܕܵܐ ܛܥܘܼܢܬܵܐ ܕܦܲܠܓܵܗ ܡܲܐܟܸܠ ܗ݇ܘܵܐ ܠܵܗ̇ ܩܵܐ ܒܪܘܿܢܵܐ ܕܡܲܠܟܵܐ ܘܦܲܠܓܵܗ̇ ܐ݇ܚܹܪ݇ܢܵܐ ܩܵܐ ܙܵܓ݂ܵܐ ܕܓܵܢܹܗ. ܘܒܗ̇ܝ ܡܹܐܟ݂ܘܼܠܬܵܐ ܬܸܪ̈ܘܵܝ ܓܘܼܪܘܸܣܠܘܿܢ ܓ̰ܲܠܕܹܐ ܘܡܲܠܟܵܐ ܒܓܵܢܹܗ ܦܝܼܫܵܐ ܗ݇ܘܵܐ ܡܘܼܥܲܛܲܠ ܒܐܵܗܵܐ ܫܘܼܓ݂ܠܵܐ. ܘܙܸܕܠܹܗ ܐܝܼܩܵܪܵܐ ܘܕܵܪܵܓ̰ܵܐ ܘܚܘܼܒܵܐ ܕܦܲܢܵܙܵܗ ܟܸܣ ܡܲܠܟܵܐ. ܘܚܲܕ ܝܵܘܡܵܐ ܟܲܕ ܦܲܢܵܙܵܗ ܐ݇ܙܝܼܠܵܐ ܗ݇ܘܵܐ ܐܲܝܟ ܥܵܕܲܬܹܗ ܠܛܘܼܪܵܐ ܠܡܲܝܬܘܼܝܹܐ ܡ̣ܢ ܗ̇ܝ ܛܥܘܼܢܬܵܐ: ܙܵܓܹܗ ܒܚܵܢܵܐ ܕܒܪܘܿܢܵܐ ܕܡܲܠܟܵܐ ܗ݇ܘܵܐ ܘܢܵܓܸܣܬܵܢ ܥܒܸܕܠܹܗ ܫܸܚܬܵܐ ܒܚܵܢܹܗ ܘܟܪܸܒܠܹܗ ܒܪܘܿܢܵܐ ܕܡܲܠܟܵܐ ܘܩܵܡ ܫܵܩܹܠ ܠܹܗ ܘܩܵܡ ܛܵܪܹܦ ܠܹܗ ܠܐܲܪܥܵܐ ܘܡܝܼܬܠܹܗ. ܘܐ݇ܬܹܠܹܗ ܦܲܢܵܙܵܗ ܘܚܙܹܠܹܗ ܠܙܵܓܹܗ ܡܝܼܬܵܐ ܘܩܘܼܘܸܚܠܹܗ ܒܚܸܫܵܐ ܘܐ݇ܡܸܪܹܗ: ܐܵܚ ܡ̣ܢ ܡܲܠܟܹ̈ܐ ܕܠܲܝܬ ܠܗ݇ܘܿܢ ܩܵܘܠܹ̈ܐ ܘܠܹܐ ܛܵܥܢܝܼ ܡܸܢܬܵܐ: ܘܵܝ ܠܗ̇ܘ ܕܗ݇ܘܹܠܹܗ ܩܘܼܪܒܵܐ ܐܸܠܵܝ ܘܕܵܘܣܬ ܥܲܡܵܝ. ܕܠܲܝܬ ܠܗ݇ܘܿܢ ܡܝܲܩܪܘܼܬܵܐ ܘܠܵܐ ܐܝܼܩܵܪܵܐ ܘܠܹܐ ܡܲܚܸܒܝܼ ܠܟ̰ܘܼ ܐ݇ܢܵܫܵܐ ܘܠܹܐ ܚܵܫܒ݂ܝܼ ܠܟ̰ܘܼ ܐ݇ܢܵܫܵܐ ܐܸܠܵܐ ܐܝܼܡܲܢ ܕܥܲܝܢܵܝ ܥܲܠ ܡܸܢܕܝܼ ܕܝܼܹܗ ܝܠܵܗ̇ ܝܵܐ ܣܢܝܼܩܹ̈ܐ ܝܢܵܐ ܥܲܠ ܝܘܼܠܦܵܢܹܗ ܒܘܿܬ ܗ̇ܝ ܟܹܐ ܡܝܲܩܪܝܼ ܠܹܗ. ܘܐܸܢ ܡܛܸܠܘܿܢ ܠܡܲܛܠܲܒܵܝ ܠܲܝܬ ܠܗ݇ܘܿܢ ܠܵܐ ܚܘܼܒܵܐ ܘܠܵܐ ܕܵܘܣܬܘܼܬܵܐ ܘܠܵܐ ܥܒ݂ܵܕܬܵܐ ܕܛܵܒ݂ܬܵܐ ܘܠܵܐ ܦܲܚܲܠܬܵܐ ܘܠܵܐ ܝܼܕܲܥܬܵܐ ܕܗܲܩܘܼܬܵܐ. ܘܟܠܵܝ ܗܹܡܸܙܡܵܢܵܝ̈ ܘܦܘܼܠܚܵܢܵܝ̈ ܒܸܢܝܹ̈ܐ ܝܢܵܐ ܥܲܠ ܡܲܣܲܒ݂ ܒܐܲܦܹ̈ܐ ܘܥܲܠ ܫܘܼܩܪܵܐ. ܘܓܢܵܗܹ̈ܐ ܓܘܼܪܹ̈ܐ ܕܓܵܢܵܝ ܟܹܐ ܚܵܫܒ݂ܝܼ ܠܗ݇ܘܿܢ ܟ̰ܸܡ ܙܥܘܿܪܹ̈ܐ. ܘܚܲܕ ܡܸܢܕܝܼ ܟ̰ܸܡ ܙܥܘܿܪܵܐ ܕܗܵܘܹܐ ܕܲܪܩܘܼܒ݂ܠ ܕܪܸܙܵܝܵܝ ܟܹܐ ܚܵܫܒ݂ܝܼ ܠܹܗ ܟ̰ܸܡ ܓܘܼܪܵܐ ܘܝܲܩܘܼܪܵܐ. ܘܡܸܢܵܝ ܝܠܹܗ ܐܵܗܵܐ ܟܵܦܘܿܪܵܐ ܓܠܝܼܙܵܐ ܡ̣ܢ ܪ̈ܲܚܡܹܐ ܕܠܸܒܹܗ ܡܸܠܝܵܐ ܕܒܪܘܢܐ ܕܡܠܟܐ ܘܕܛܝܪܐ ܦܢܙܗ. ܩܠܙ ܝܠܹܗ ܩܲܠܒܘܼܬܵܐ ܘܒܝܼܫܬܵܐ ܐܵܦ ܥܲܠ ܕܵܘܣܬܹܗ ܘܐܵܦ ܥܲܠ ܐܲܚܘܿܢܹܗ. ܘܒܚܕܵܐ ܟܲܪܒܵܐ ܟ̰ܸܡ ܓܘܼܪܬܵܐ ܪܘܼܦܝܵܐ ܠܹܗ ܓܵܢܹܗ ܥܲܠ ܦܵܬܵܐ ܕܗ̇ܘ ܝܵܠܵܐ ܘܦܩܝܼܥܵܐ ܠܹܗ ܚܕܵܐ ܥܲܝܢܹܗ ܘܦܪܸܚܠܹܗ ܘܣܩܸܛܠܹܗ ܥܲܠ ܚܕܵܐ ܩܘܼܢܓ̰ܝܼܬܵܐ ܕܐ݇ܓܵܪܹܐ ܕܒܲܝܬܵܐ. ܘܫܡܸܥܠܹܗ ܡܲܠܟܵܐ ܐܵܗܵܐ ܗܹܡܸܙܡܵܢ ܘܙܕܸܥܠܹܗ ܪܵܒܵܐ ܘܒܥܸܐ ܠܹܗ ܕܕܵܒܹܩ ܠܹܗ ܒܦܲܢܕܹ̈ܐ ܘܐ݇ܙܸܠܹܗ ܠܟܸܣܠܹܗ ܘܟܠܹܠܹܗ ܩܘܼܪܒ݂ܵܐ ܐܸܠܹܗ ܘܩܵܡ ܩܵܪܹܐ ܠܹܗ ܘܐ݇ܡܸܪܹܗ ܩܵܬܹܗ: ܠܲܝܬ ܟ̰ܘܼ ܙܕܘܼܥܬܵܐ ܥܲܠܘܼܟ ܬܵܐ ܨܠܝܼ ܦܲܢܵܙܵܗ. ܓ̰ܘܼܘܸܒܠܹܗ ܦܲܢܵܙܵܗ: ܝܵܐ ܡܲܠܟܵܐ: ܕܲܓܵܠܵܐ ܟܹܐ ܦܵܐܹܫ ܕܒ݂ܝܼܩܵܐ ܒܕܲܓ݂ܵܠܘܼܬܹܗ. ܘܐܸܢ ܠܵܐ ܩܲܒܸܠ ܬܲܢܒܹ̈ܐ ܓ̰ܲܠܕܹܐ ܒܸܕ ܩܲܒܸܠ ܒܵܬ݇ܪ ܗܵܕܵܐ ܕܠܵܐ ܫܸܟ. ܘܗܵܐ ܒܪܘܿܢܘܼܟ ܩܛܸܠܹܗ ܠܒܪܘܿܢܝܼ ܘܐܵܢܵܐ ܡܘܼܠܝܸܙܠܝܼ ܘܬܘܼܥܠܸܡܠܝܼ ܠܒܪܘܿܢܘܼܟ. ܐ݇ܡܸܪܹܗ ܡܲܠܟܵܐ: ܡܸܓ̰ܸܕ ܙܠܸܡܠܲܢ ܠܒܪܘܿܢܘܼܟ ܘܐܵܦ ܐܲܢ݇ܬ ܫܩܸܠܘܼܟ ܛܘܿܠ ܡܸܢܲܢ ܘܟܸܫܠܲܢ ܡ̣ܢ ܚܕܵܕܹ̈ܐ ܘܠܵܐ ܦܸܫܠܹܗ ܠܲܢ ܟ̰ܘܼ ܡܸܢܕܝܼ ܚܲܕ ܟܸܣ ܗ̇ܘ ܐ݇ܚܹܪ݇ܢܵܐ. ܒܲܣ ܬܵܐ ܕܘܼܪ ܐܸܢ ܒܵܣܡܵܐ ܠܘܼܟ ܠܟܸܣܠܲܢ ܘܠܵܐ ܙܕܸܥ. ܐ݇ܡܸܪܹܗ ܦܲܢܵܙܵܗ: ܗܲܠ ܐܵܒܵܕ ܠܹܐ ܕܵܝܪܹܢ ܠܟܸܣܠܘܼܟ: ܡܣܵܒܵܒ ܕܡܲܠܦܵܢܹ̈ܐ ܒܹܐܡܵܪܵܐ ܝܢܵܐ: ܕܐ݇ܢܵܫܵܐ ܓܵܪܵܓ ܠܵܐ ܩܲܪܒܸܢ. ܠܟܸܣ ܗ̇ܘ ܕܩܘܼܒܠܵܐ ܝܠܹܗ ܙܝܵܢܵܐ ܡܸܢܹܗ. ܘܒܹܐܡܵܪܵܐ ܝܢܵܐ: ܠܲܝܬ ܟ̰ܘܼ ܦܵܝܕܵܐ ܡ݂ܢ ܦܲܪܨܘܿܦܵܐ ܚܸܕܝܵܐ ܕܐ݇ܢܵܫܵܐ ܟܝܼܢܕܵܪ ܘܠܵܐ ܡ̣ܢ ܕܲܟܝܼܟ݂ܘܼܬܹܗ ܘܠܵܐ ܡ݂ܢ ܐܝܼܩܵܪܵܐ ܕܥܵܒܹܕ. ܐܸܠܵܐ ܐܲܢܹܐ ܟܠܵܝ ܟܹܐ ܕܵܪܝܼ ܐܲܚܟ̰ܝܼ ܫܸܟ ܒܠܸܒܵܐ ܕܐ݇ܢܵܫܵܐ ܘܟܹܐ ܫܲܟ ܠܝܼ ܠܹܗ ܘܟܹܐ ܡܲܚܠܸܛܝܼܠܹܗ. ܙܕܘܼܥܬܵܐ ܡ̣ܢ ܐ݇ܢܵܫܵܐ ܟܝܼܢܕܵܪ ܕܗܵܘܹܐ ܩܘܼܒܠܵܐ ܚܲܕ ܙܝܵܢܵܐ ܘܪܚܵܩܬܵܐ ܘܗܘܼܫܝܵܪܘܼܬܵܐ ܡܸܢܹܗ ܒܝܼܫ ܨܦܵܝܝܼ ܝܠܵܗ̇ ܩܵܐ ܪܵܗܵܬܘܼܬܵܐ ܕܠܸܒܵܐ ܡ̣ܢ ܟܠ ܡܸܢܕܝܼ. ܕܐ݇ܡܝܼܪܬܵܐ ܝܠܵܗ̇: ܕܗܵܘܢܵܢܵܐ ܟܹܐ ܚܵܫܹܒ݂ ܠܐܲܒ݂ܵܗܹ̈ܐ ܐܲܝܟ ܕܵܘܣܬܹ̈ܐ: ܘܠܐܲܚܘܿܢܘܵܬܹ̈ܐ ܐܲܝܟ ܚܲܒ݂ܪ̈ܵܘܵܬܹܐ: ܘܠܚܲܬܢܹ̈ܐ ܐܲܝܟ ܒܢܲܝ̈ ܥܸܢܝܵܢܵܐ: ܘܠܝܵܠܹ̈ܐ ܐܲܝܟ ܕܘܼܟ݂ܪܵܢܵܐ: ܘܠܒܢܵܬܹ̈ܐ ܐܲܝܟ ܡܘܼܕܲܥܝܹ̈ܐ: ܘܠܫܒ݂ܵܒܹ̈ܐ ܐܲܝܟ ܩܠܚ ܦܣܘܩܐ. ܚ. ܦܵܠܵܫܹ̈ܐ ܘܡܲܩܪܸ̈ܨܵܢܹܐ ܥܲܡܹܗ ܘܠܓܵܢܹܗ ܟܹܐ ܚܵܫܹܒ݂ ܠܵܗ̇ ܐܲܝܟ ܝܼܚܝܼܕܵܝܵܐ. ܘܐܵܢܵܐ ܢܘܼܟ݂ܪܵܝܵܐ ܝܘܸܢ ܘܝܼܚܝܼܕܵܝܵܐ ܘܛܪܝܼܕܵܐ ܘܗܵܐ ܠܲܒܘܼܠܹܐ ܝܘܸܢ ܥܲܡܝܼ ܡ̣ܢ ܟܸܣܠܵܘܟ݂ܘܿܢ ܚܲܕ ܛܲܥܢܵܐ ܝܲܩܘܼܪܵܐ ܕܚܲܫܵܐ ܘܟ̰ܘܼ ܐ݇ܢܵܫܵܐ ܐ݇ܚܹܪ݇ܢܵܐ ܠܹܐ ܛܵܥܸܢܹܗ ܥܲܡܝܼ. ܒܘܿܬ ܐܵܗܵܐ ܗܵܐ ܒܪܸܚܫܵܐ ܝܘܸܢ ܘܡܸܢܝܼ ܫܠܵܡܵܐ ܥܲܠܘܼܟ ܘܦܘܼܫ ܒܫܲܝܢܵܐ ܝܵܐ ܡܲܠܟܵܐ. ܐ݇ܡܸܪܹܗ ܡܲܠܟܵܐ ܐܸܢ ܠܵܐ ܗܵܘܹܝܬ ܗ݇ܘܵܐ ܫܩܝܼܠܘܼܗܝ ܛܘܿܠܘܼܟ ܡܸܢܲܢ ܥܲܠ ܗ̇ܘ ܡܸܢܕܝܼ ܕܥܒܸܕܠܲܢ ܒܝܼܘܼܟ ܘܐܲܢ݇ܬ ܗܵܘܹܝܬ ܗ݇ܘܵܐ ܙܠܝܼܡܲܢ ܘܓܢܵܗܵܐ ܠܵܐ ܗܵܘܹܐ ܗ݇ܘܵܐ ܫܘܼܪܝܵܐ ܡܸܢܲܢ: ܒܸܕ ܗܵܘܝܵܐ ܗ݇ܘܵܐ ܐܲܝܟ ܕܝܼܘܸܬ ܒܹܐܡܵܪܵܐ: ܐܸܠܵܐ ܟܲܕ ܐܲܚܢܲܢ ܩܲܕܡܵܝܬܵܐ ܩܵܡ ܙܵܠܡܲܚܠܘܼܟ: ܐܲܢ݇ܬ ܡܘܼܕܝ ܓܢܵܗܵܐ ܐܝܼܬܠܘܼܟ¿ ܘܡܘܼܕܝܼ ܡܲܟܠܘܼܝܘܼܟ ܝܼܠܹܗ ܡ̣ܢ ܕܗܵܘܝܵܐ ܠܘܼܟ ܐܸܥܬܸܒܵܪܘܼܬܵܐ ܒܝܼܲܢ¿ ܒܲܣ ܬܵܐ ܕܘܼܪ ܕܠܲܝܬ ܟ̰ܘܼ ܙܕܘܼܥܬܵܐ ܡܸܢܲܢ ܥܲܠܘܼܟ. ܐ݇ܡܸܪܹܗ ܦܲܢܵܙܵܗ: ܒܝܼܕܵܥܵܐ ܝܘܸܢ ܕܟܝܼܢ ܐܝܼܬ ܠܵܗ̇ ܒܠܸܒܵܘܵܬܹ̈ܐ ܚܲܕܟܡܵܐ ܕܲܪ̈ܒܵܬܹܐ ܚܲܝܠܵܢܹ̈ܐ ܘܥܲܓ̰ܸܙܵܢܹ̈ܐ. ܒܘܿܬ ܐܵܗܵܐ ܓܵܪܵܓ ܐ݇ܢܵܫܵܐ ܠܵܐ ܗܲܡܸܢ ܥܲܠ ܠܸܫܵܢܵܐ ܐܝܼܡܲܢ ܕܗܲܡܙܸܡ ܥܲܠ ܗܵܕܟ݂ܵܐ ܠܸܒܵܘܵܬܹ̈ܐ. ܘܣܵܗܕܘܼܬܵܐ ܕܠܸܒܵܐ ܥܲܠ ܠܸܒܵܐ ܒܝܼܫ ܕܘܼܙ ܝܼܠܵܗ̇ ܡ̣ܢ ܗ̇ܝ ܕܠܸܫܵܢܵܐ. ܘܒܝܼܕܵܥܵܐ ܝܘܸܢ ܕܠܸܒܝܼ ܠܹܐ ܗܲܡܸܢ ܠܠܸܫܵܢܘܼܟ ܐܵܦܠܵܐ ܠܸܒܘܼܟ ܠܠܸܫܵܢܝܼ. ܐ݇ܡܸܪܹܗ ܡܲܠܟܵܐ: ܠܹܐ ܝܘܸܬ ܒܝܼܕܵܥܵܐ ܕܣܸܢܝܘܼܬܵܐ ܘܟܝܼܢ ܟܹܐ ܗܵܘܝܼ ܒܹܝܠ ܪܵܒܵܐ ܐ݇ܢܵܫܹ̈ܐ. ܐܸܠܵܐ ܗ̇ܘ ܕܝܼܠܹܗ ܦܵܪܘܿܫܵܐ ܟܹܐ ܫܲܗܘܸܬ ܠܪܵܗܵܬܘܼܬܵܐ ܕܗܵܘܝܵܐ ܠܹܗ ܡ̣ܢ ܫܒ݂ܵܩܬܵܐ ܕܟܝܼܢ ܒܝܼܫ ܙܵܘܕܵܐ ܡ̣ܢ ܗ̇ܝ ܒܣܵܡܬܵܐ ܕܗܵܘܝܵܐ ܠܹܐ ܒܚܲܡܵܝܬܘܼܗ̇ ܓܵܘ ܠܸܒܹܗ. ܐ݇ܡܸܪܹܗ ܦܲܢܵܙܵܗ ܡܸܓ̰ܸܕ ܗܵܕܟ݂ܵܐ ܝܠܵܗ̇ ܐܲܝܟ ܕܝܼܘܸܬ ܒܹܐܡܵܪܵܐ ܐܸܠܵܐ ܥܲܡ ܕܐܵܗܵܐ ܓܵܪܵܓ ܗܵܘܢܵܢܵܐ ܠܵܐ ܚܵܫܹܒ݂ ܕܟܝܼܢܕܵܪ ܡܘܼܡܪܸܥܵܐ ܒܸܕ ܡܲܢܫܸܐ ܗ̇ܘ ܡܸܢܕܝܼ ܕܦܸܫܠܹܗ ܡܘܼܡܪܸܥܵܐ ܒܝܼܹܗ ܕܗܲܡܵܫܵܐ ܩܵܕ݇ܡ ܚܝܼܵܠܹܗ ܝܠܹܗ. ܘܐ݇ܢܵܫܵܐ ܗܘܼܫܝܵܪ ܘܦܵܪܘܿܫܵܐ ܟܹܐ ܙܵܕܹܥ ܡ̣ܢ ܦܲܢܕܹ̈ܐ ܘܡ̣ܢ ܕܲܓ݂ܵܠܘܼܬܵܐ ܘܡ݂ܢ ܩܲܠܒܘܼܬܵܐ ܘܟܹܐ ܝܵܕܹܥ ܕܕܸܫܡܸܢ ܚܲܝܠܵܢܵܐ ܘܓܘܼܪܵܐ ܠܹܐ ܦܵܐܹܫ ܕܒܪܘܢܐ ܕܡܠܟܐ ܘܕܛܝܪܐ ܦܢܙܗ. ܩܠܛ ܩܪܝܼܡܵܐ ܒܚܲܝܠܵܐ ܘܒܙܲܪܒܘܼܬܵܐ ܐܸܠܵܐ ܒܒܲܣܝܼܡܘܼܬܵܐ ܘܒܪܲܟܝܼܟ݂ܘܼܬܵܐ ܐܲܝܟ ܕܟܹܐ ܦܵܐܹܫ ܨܝܼܕܵܐ ܦܝܼܠܵܐ ܕܒܲܪܵܐ ܒܦܝܼܠܵܐ ܫܲܝܢܵܝܵܐ. ܐ݇ܡܸܪܹܗ ܡܲܠܟܵܐ: ܗܵܘܢܵܢܵܐ ܢܵܓ̰ܝܼܒ ܠܹܐ ܫܵܒܹܩ ܠܵܗ̇ ܚܲܒ݂ܪܘܼܬܹܗ ܘܠܹܐ ܩܵܛܸܥ ܠܵܗ̇ ܕܵܘܣܬܘܼܬܹܗ ܘܠܹܐ ܛܲܠܸܩ ܠܹܗ ܐܵܡܵܓܹܗ ܐܵܦܸܢ ܙܵܕܹܥ ܥܲܠ ܓܵܢܹܗ. ܘܐܵܗܵܐ ܕܝܼܠܵܝܬܵܐ ܫܟ݂ܝܼܪܬܵܐ ܝܠܵܗ̇ ܪܵܒܵܐ ܐܵܦ ܒܗܲܝܘܵܢܹ̈ܐ ܟ̰ܸܡ ܟܘܼܦܹ̈ܐ ܚܙܝܼ ܠܟܲܠܒܵܐ ܕܵܐܟ݂ܝܼ ܠܹܐ ܥܵܪܹܩ ܘܠܹܐ ܦܵܪܹܫ ܡ̣ܢ ܡܵܪܹܗ ܐܵܦܸܢ ܡܵܚܹܐ ܠܹܗ ܘܥܲܓ̰ܸܙ ܠܹܗ ܪܵܒܵܐ. ܐ݇ܡܸܪܹܗ ܦܲܢܵܙܵܗ: ܟܝܼܢ ܪܵܒܵܐ ܨܵܘܵܢܬܵܐ ܝܠܵܗ̇ ܘܡܲܙܕܸܥܵܢܬܵܐ ܘܒܝܼܫ ܙܵܘܕܵܐ ܗ̇ܝ ܕܗܵܘܝܵܐ ܒܠܸܒܵܐ ܕܡܲܠܟܹ̈ܐ. ܡܣܵܒܵܒ ܕܡܲܠܟܹ̈ܐ ܟܹܐ ܫܵܩܠܝܼ ܛܘܿܠܵܝ ܒܟܠ ܐܘܼܪ̈ܚܵܬܹܐ: ܒܙܠܘܼܡܝܵܐ ܘܒܩܸܫܝܘܼܬܵܐ ܘܒܚܲܝܠܵܐ ܘܒܚܵܝܵܢܵܬܘܼܬܵܐ ܘܒܦܲܢܕܹ̈ܐ. ܘܐܲܢܹܐ ܥܒ݂ܵܕܹ̈ܐ ܕܝܼܵܝ ܟܹܐ ܡܲܒܝܸܢܝܼ ܩܵܬܵܝ ܐܝܼܩܵܪܵܐ ܘܫܘܼܒ݂ܗܵܪܵܐ. ܘܗܵܘܢܵܢܵܐ ܠܹܐ ܫܲܕܸܠ ܠܵܗ̇ ܓܵܢܹܗ ܒܸܫܠܵܝܬܵܐ ܕܟܝܼܢ ܐܸܢ ܫܠܹܐ ܠܵܗ̇. ܡܣܵܒܵܒ ܕܟܝܼܢ ܕܝܼܠܵܗ̇ ܛܫܝܼܬܵܐ ܓܵܘ ܠܸܒܵܐ ܐܝܼܡܲܢ ܕܠܲܝܬ ܠܵܗ̇ ܚܲܕ ܡܙܝܼܥܵܢܵܐ ܟܹܐ ܕܵܡܝܵܐ ܠܢܘܼܪܵܐ ܡܘܼܟܣܵܐ ܒܩܸܛܡܵܐ ܘܠܲܝܬ ܠܹܗ ܩܲܝܣܹ̈ܐ ܕܛܵܦܹܐ ܒܝܼܵܝ. ܘܐܲܝܟ ܕܢܘܼܪܵܐ ܟܹܐ ܒܵܥܹܐ ܩܲܝܣܹ̈ܐ ܕܠܵܒܸܟ ܒܝܼܵܝ ܗܵܕܟ݂ܵܐ ܟܝܼܢ ܛܫܝܼܬܵܐ ܒܠܸܒܵܐ ܟܹܐ ܒܵܥܝܵܐ ܗܲܡܵܫܵܐ ܚܲܕܟܡܵܐ ܣܵܒܵܒܹ̈ܐ ܕܠܵܒ݂ܟ݂ܵܐ ܒܝܼܵܝ ܘܡܲܒܝܸܢܵܐ ܘܐܸܢ ܡܘܼܫܟ̰ܸܚܠܵܗ̇ ܚܲܕ ܣܵܒܵܒ ܟܹܐ ܠܵܒ݂ܟ݂ܵܐ ܐܲܝܟ ܕܟܹܐ ܠܵܒܹܟ ܢܘܼܪܵܐ ܘܠܹܐ ܡܲܟ̰ܡܝܼ ܠܵܗ̇ ܠܵܐ ܗܹܡܸܙܡܵܢܹ̈ܐ ܒܲܣܝܼܡܹ̈ܐ ܘܫܲܦܝܼܪܹ̈ܐ ܘܠܵܐ ܪܲܟܝܼܟ݂ܘܼܬܵܐ ܘܠܵܐ ܒܲܣܝܼܡܘܼܬܵܐ ܘܠܵܐ ܡܲܟܝܼܟ݂ܘܼܬܵܐ ܘܠܵܐ ܦܲܪܦܲܠܬܵܐ ܘܠܵܐ ܫܘܼܪܵܪܹ̈ܐ ܘܠܵܐ ܣܵܥܘܿܬܘܵܬܹ̈ܐ ܘܠܵܐ ܡܸܢܕܝܼ ܐ݇ܚܹܪܟ݂ܢܵܐ ܐܸܠܵܐ ܐܲܒ݂ܕܵܢܵܐ ܕܦܲܲܪܨܘܿܦܵܐ ܣܸܢܝܵܐ. ܡܸܓ̰ܸܕ ܝܼܠܵܗ̇ ܕܚܲܕܟܡܵܐ ܓ݂ܵܗܹ̈ܐ ܡܵܚܝܵܢܹ̈ܐ ܕܙܝܵܢܵܐ ܟܹܐ ܫܵܩܠܝܼ ܠܸܒܵܐ ܕܐܵܢܝܼ ܕܡܚܹܐ ܠܗ݇ܘܿܢ ܙܝܵܢܵܐ ܥܲܠܵܝ ܘܟܹܐ ܣܲܙܓܸܪܝܼ ܠܗ݇ܘܿܢ ܒܥܒ݂ܵܕܬܵܐ ܕܚܕܵܐ ܛܵܒ݂ܬܵܐ ܥܲܡܵܝ ܘܒܣܲܒ݂ܪܵܐ ܕܗܹܡܵܝܵܬ ܕܟܹܐ ܡܲܚܫܸܒܝܼ ܠܗ݇ܘܿܢ ܕܒܸܕ ܥܵܒ݂ܕܝܼ ܩܵܬܵܝ ܘܫܲܪܟܵܐ. ܐܸܠܵܐ ܐܵܢܵܐ ܥܵܓ̰ܸܙ ܝܼܘܸܢ ܘܙܲܥܝܼܦ ܘܠܹܐ ܡܵܨܹܝܢ ܕܥܵܒ݂ܕܹܢ ܚܲܕ ܡܸܢܕܝܼ ܕܦܲܪܦܸܣܠܹܗ ܗ̇ܘ ܩܡ ܦܣܘܩܐ. ܚ. ܡܸܢܕܝܼ ܕܐܝܼܬ ܒܠܸܒܘܼܟ. ܘܐܸܢ ܠܸܒܘܼܟ ܕܵܐܹܪ ܥܲܠܝܼ ܐܲܝܟ ܕܒܹܐܡܵܪܵܐ ܝܘܸܬ: ܐܵܗܵܐ ܩܵܬܝܼ ܠܲܝܬ ܠܵܗ̇ ܟ̰ܘܼ ܚܲܝܪ ܐܸܠܵܐ ܒܸܕ ܗܵܘܹܝܢ ܗܲܡܵܫܵܐ ܒܙܕܘܼܥܬܵܐ ܘܒܚܓ̰ܵܠܬܵܐ ܘܒܫܸܟ ܟܡܵܐ ܕܗܵܘܲܚ ܥܲܡ ܚܕܵܕܹ̈ܐ ܒܘܿܬ ܐܵܗܵܐ ܠܹܐ ܝܘܸܢ ܒܸܚܙܵܝܵܐ ܟ̰ܘܼܟ̰ܵܪܵܐ ܐ݇ܚܹܪ݇ܢܵܐ ܩܵܬܝܼ ܘܩܵܬܘܼܟ ܐܸܠܵܐ ܦܪܵܫܬܵܐ ܡ̣ܢ ܚܕܵܕܹ̈ܐ. ܘܦܘܼܫ ܒܫܲܝܢܵܐ. ܐ݇ܡܸܪܹܗ ܡܲܠܟܵܐ: ܒܝܼܕܵܥܵܐ ܝܘܸܬ ܕܐܲܚܢܲܢ ܬܸܪ̈ܘܲܢ ܙܲܟܵܝܹ̈ܐ ܝܘܲܚ ܒܐܵܗܵܐ ܓܸܕܫܵܐ ܕܓܕܸܫܠܹܗ ܥܲܠ ܒܪܘܿܢܝܼ ܘܥܲܠ ܒܪܘܿܢܘܼܟ. ܒܘܿܬ ܐܵܗܵܐ ܠܸܒ̈ܵܘܵܬܲܢ ܢܝܼܚܹ̈ܐ ܝܢܵܐ ܘܫܸܠܝܹ̈ܐ ܘܠܲܝܬ ܒܝܼܵܝ ܠܵܐ ܟܝܼܢ ܘܠܵܐ ܣܸܢܝܘܼܬܵܐ ܕܲܪܩܘܼܒ݂ܠ ܕܚܕܵܕܹ̈ܐ. ܐ݇ܡܸܪܹܗ ܦܲܢܵܙܵܗ: ܚܵܛܸܪܓ̰ܲܡܥ ܝܼܘܸܢ ܕܐܲܢ݇ܬ ܗܲܡܙܘܼܡܹܐ ܝܘܸܬ ܥܲܡܝܼ ܕܲܪܩܘܼܒ݂ܠ ܕܠܸܒܘܼܟ. ܘܓܸܕܫܵܐ ܕܗܘܹܠܹܗ ܒܹܝܠܝܼ ܘܒܹܝܠܘܼܟ ܠܹܐ ܝܠܹܗ ܙܥܘܿܪܵܐ. ܡܣܵܒܵܒ ܕܒܪܘܿܢܘܼܟ ܩܛܸܠܹܗ ܠܒܪܘܿܢܝܼ ܘܐܵܢܵܐ ܡܘܼܦܩܸܥܠܝܼ ܥܲܝܢܹ̈ܐ ܕܒܪܘܿܢܘܼܟ ܘܐܲܢ݇ܬ ܕܠܵܐ ܫܸܟ ܡܘܼܬܒ݂ܵܐ ܝܘܸܬ ܒܠܸܒܘܼܟ ܕܩܵܛܠܹܬ ܠܝܼ ܒܟܠ ܐܘܼܪܚܵܐ ܕܗܵܘܝܵܐ ܘܫܵܩܠܸܬ ܠܵܗ̇ ܓܵܢܝܼ. ܘܓܵܢܵܐ ܟܹܐ ܣܵܢܝܵܐ ܠܡܵܘܬܵܐ. ܘܐ݇ܡܝܼܪܬܵܐ ܝܠܵܗ̇: ܕܡܸܣܟܹܢܘܼܬܵܐ ܡܘܼܨܝܼܒܲܬ ܝܼܠܵܗ̇ ܘܚܲܫܵܐ ܡܘܼܨܝܼܒܲܬ ܝܼܠܹܗ ܘܩܘܼܪܒܵܝܘܼܬܵܐ ܕܕܸܫܡܸܢ ܡܘܼܨܝܼܒܲܬ ܝܼܠܵܗ̇ ܘܦܪܵܫܬܵܐ ܕܡ̣ܢ ܕܵܘܣܬܹ̈ܐ ܡܘܼܨܝܼܒܲܬ ܝܼܠܵܗ̇ ܘܡܲܪܥܵܐ ܡܘܼܨܝܼܒܲܬ ܝܼܠܹܗ ܘܣܲܝܒܘܼܬܵܐ ܡܘܼܨܝܼܒܲܬ ܝܼܠܵܗ̇ ܘܪܹܫܵܐ ܕܟܠܵܝ ܡܘܼܨܝܼܒܲܬܹ̈ܐ ܡܵܘܬܵܐ ܝܠܹܗ. ܘܟ̰ܘܼ ܐ݇ܢܵܫܵܐ ܠܹܐ ܝܵܕܹܥ ܗ̇ܘ ܡܸܢܕܝܼ ܕܝܼܠܹܗ ܒܠܸܒܵܐ ܕܐ݇ܢܵܫܵܐ ܚܸܫܵܢܵܐ ܘܕܘܼܪܒܸܢܵܐ ܐܲܝܟ ܗ̇ܘ ܕܩܸܬܠܹܗ ܒܝܼܹܗ ܟܹܐܒ݂ܵܐ ܘܚܲܫܵܐ ܕܕܵܡܹܐ ܠܟܹܐܒ݂ܵܐ ܘܠܚܲܫܵܐ ܕܚܲܒ݂ܪܹܗ. ܘܐܵܢܵܐ ܡ̣ܢ ܗ̇ܘ ܡܸܢܕܝܼ ܕܒܠܸܒܝܼ ܒܝܼܕܵܥܵܐ ܝܘܸܢ ܡܸܢܕܝܼ ܕܐܝܼܬ ܒܠܸܒܘܼܟ ܡܣܵܒܵܒ ܕܨܘܼܪܬܹܗ ܘܕܸܡܝܘܼܬܹܗ ܓܵܘܝܼ ܝܠܵܗ̇. ܘܠܲܝܬ ܠܝܼ ܟ̰ܘܼ ܛܵܒ݂ܬܵܐ ܒܚܲܒ݂ܪܘܼܬܘܼܟ. ܕܟܠ ܥܕܵܢܵܐ ܕܐܲܢ݇ܬ ܕܵܟ݂ܪܸܬ ܗ̇ܘ ܡܸܢܕܝܼ ܕܥܒܸܕܠܝܼ ܒܸܒܪܘܿܢܘܼܟ ܘܟܠ ܥܕܵܢܵܐ ܕܐܵܢܵܐ ܕܵܟ݂ܪܸܢ ܗ̇ܘ ܡܸܢܕܝܼ ܕܥܒܸܕ ܠܹܗ ܒܪܘܿܢܘܼܟ ܒܸܒܪܘܿܢܝܼ ܒܸܕ ܫܲܚܠܸܦܝܼ ܠܸܒ̈ܵܘܵܬܲܢ ܕܒܪܘܢܐ ܕܡܠܟܐ ܘܕܛܝܪܐ ܦܢܙܗ. ܩܡܐ ܥܲܠ ܚܕܵܕܹ̈ܐ. ܐ݇ܡܸܪܹܗ ܡܲܠܟܵܐ: ܚܫܝܼܚܵܐ ܝܠܹܗ ܠܡܲܣܠܵܝܬܵܐ ܗ̇ܘ ܕܠܹܐ ܡܵܨܹܐ ܕܦܲܠܸܛ ܡ̣ܢ ܠܸܒܹܗ ܠܚܲܕ ܡܸܢܕܝܼ ܠܵܐ ܚܩܝܼܪܵܐ ܕܥܒܸܪܹܗ ܓܵܘܹܗ ܘܠܹܐ ܡܵܨܹܐ ܕܡܲܢܫܹܐ ܠܹܗ ܘܫܵܐܹܦ ܠܹܗ ܐܲܝܟ ܕܠܵܐ ܗܵܘܹܐ ܗ݇ܘܵܐ ܗܘܝܼܵܐ. ܐ݇ܡܸܪܹܗ ܦܲܢܙܵܗ: ܐܲܝܢܝܼ ܕܐܝܼܬ ܒܐܲܩܠܹܗ ܡܘܼܫܪܵܐ ܐܸܢ ܪܵܒܵܐ ܐ݇ܙܸܠܹܗ ܘܐ݇ܬܹܠܹܗ ܥܲܠܘܼܗ̇ ܚܵܛܸܪܓ̰ܲܡܥ ܒܸܕ ܩܵܒܹܠ ܡܸܢܘܼܗ̇. ܘܗ̇ܘ ܕܥܲܝܢܹܗ ܡܪܝܼܥܬܵܐ ܝܠܵܗ̇ ܐܸܢ ܡܵܚܹܐ ܦܵܘܚܵܐ ܥܲܠܘܼܗ̇ ܘܒܲܗܪܵܐ ܒܸܕ ܙܵܐܹܕ ܡܲܪܥܘܼܗ̇. ܗܵܕܟ݂ܵܐ ܡܵܚܝܵܢܵܐ ܕܙܝܵܢܵܐ ܐܸܢ ܩܲܪܒܸܢ ܠܗ̇ܘ ܕܥܲܠܘܼܗܝ ܡܚܹܐ ܠܹܗ ܙܝܵܢܵܐ ܪܲܦܘܼܝܹܐ ܝܠܹܗ ܓܵܢܹܗ ܒܩܹܘܲܢܕܹܝܘܿܢ ܓܘܼܪܵܐ. ܘܐ݇ܢܵܫܵܐ ܕܝܼܠܹܗ ܒܥܵܠܡܵܐ ܘܒܕܘܼܢܝܹܐ ܓܵܪܵܓ ܗܵܘܹܐ ܪܵܒܵܐ ܗܘܼܫܝܵܪ ܡ̣ܢ ܓܸܕܫܹ̈ܐ ܒܝܼܫܹ̈ܐ ܘܡ̣ܢ ܩܹܘܲܢܕܹܝܢܘܿܣܹ̈ܐ ܘܡ̣ܢ ܩܲܘܲܡܝܵܬܹ̈ܐ ܬܵܗܵܪܹ̈ܐ ܬܵܗܵܪܹ̈ܐ ܘܠܵܐ ܗܵܘܹܐ ܠܹܗ ܪܵܒܵܐ ܐܸܥܬܸܒܵܪܘܼܬܵܐ ܒܚܲܝܠܵܐ ܘܒܙܘܿܪܘܼܬܵܐ ܕܓܵܢܹܗ ܘܠܵܐ ܦܵܐܹܫ ܫܘܼܕܠܵܐ ܒܗ̇ܘ ܕܠܲܝܬ ܒܝܼܹܗ ܚܵܛܸܪܓ̰ܲܡܥܘܼܬܵܐ. ܡܣܵܒܵܒ ܕܐܲܝܢܝܼ ܕܣܵܢܹܕ ܥܲܠ ܚܲܝܠܵܐ ܕܓܵܢܹܗ ܕܠܵܐ ܬܲܚܡܲܢܬܵܐ ܥܲܠ ܓܸܕܫܹ̈ܐ ܡܲܙܕܸܥܵܢܹ̈ܐ ܕܡܵܨܝܵܐ ܕܬܵܦܩܝܼ ܒܝܼܹܗ ܟܹܐ ܕܵܡܹܐ ܠܗ̇ܘ ܕܛܲܘܘܼܝܹܐ ܝܠܹܗ ܒܵܬ݇ܪ ܩܸܛܠܵܐ ܕܓܵܢܹܗ. ܘܗ̇ܘ ܕܠܵܐ ܟܵܐܹܠ ܠܵܗ̇ ܡܹܐܟ݂ܘܼܠܬܹܗ ܘܫܬܵܝܬܹܗ ܠܩܲܕܪܵܐ ܕܚܲܝܠܹܗ ܘܡܲܛܥܸܢܵܗ̇ ܓܵܢܹܗ ܡܸܢܕܝܼ ܕܠܹܐ ܡܵܨܝܵܐ ܕܛܵܥܢܵܐ ܠܹܗ ܒܸܩܛܵܠܵܐ ܝܠܹܗ ܓܵܢܹܗ. ܘܗ̇ܘ ܕܠܵܐ ܟܵܐܹܠ ܠܹܗ ܬܝܼܟܹܗ ܝܵܐ ܬܵܟܹܣ ܒܦܘܼܡܹܗ ܚܲܕ ܬܝܼܟܵܐ ܕܦܘܼܡܹܗ ܠܹܐ ܡܵܨܹܐ ܕܕܵܒܹܩ ܠܹܗ ܟܹܐ ܗܵܘܝܵܐ ܕܩܵܐܹܬ ܒܒܵܠܘܿܥܹܗ ܘܡܵܐܹܬ ܘܐܲܝܢܝܼ ܕܦܸܫܠܹܗ ܫܘܼܕܠܵܐ ܒܗܹܡܸܙܡܵܢ ܕܕܸܫܡܸܢܹܗ ܘܐ݇ܙܸܠܹܗ ܒܵܬ݇ܪܹܗ ܘܛܘܼܠܸܩܠܹܗ ܦܵܪܘܿܫܘܼܬܹܗ: ܗ̇ܘ ܣܵܢܝܵܢܵܐ ܕܓܵܢܹܗ ܝܠܹܗ ܙܵܘܕܵܐ ܡ̣ܢ ܕܸܫܡܸܢܹܗ. ܘܦܵܪܘܿܫܵܐ ܠܲܝܬ ܠܹܗ ܐܸܥܬܸܒܵܪܘܼܬܵܐ ܘܒܸܣܬܵܝܘܼܬܵܐ ܒܟ̰ܘܼ ܐ݇ܢܵܫܵܐ ܟܡܵܐ ܕܡܘܼܡܟܸܢ ܝܼܠܵܗ̇ ܘܠܹܐ ܟܵܠܹܐ ܒܐܲܗܘܵܠ ܕܙܕܘܼܥܬܵܐ ܟܲܕ ܡܵܨܹܐ ܕܦܵܠܹܛ ܡܸܢܵܗ̇. ܘܐܵܢܵܐ ܟܹܐ ܡܵܨܹܝܢ ܕܦܵܠܛܸܢ ܡ̣ܢ ܐܵܗܵܐ ܙܕܘܼܥܬܵܐ ܒܪܵܒܵܐ ܐܘܼܪ̈ܚܵܬܹܐ ܘܚܵܛܸܪܓ̰ܲܡܥ ܝܼܘܸܢ ܕܠܹܐ ܩܡܒ ܦܣܘܩܐ ܚ. ܦܵܫܡܸܢ ܒܗ̇ܘ ܡܸܢܕܝܼ ܕܥܵܒ݂ܕܸܢ. ܡܣܵܒܵܒ ܐܝܼܬ ܚܲܡܸܫ ܕܝܼ̈ܠܵܝܵܬܵܐ ܘܟܠ ܕܝܼܠܹܗ ܣܘܼܩܠܘܼܗ̇ ܓܵܢܹܗ ܒܝܼܵܝܼ ܒܲܣܵܐ ܝܢܵܐ ܩܵܬܹܗ ܒܟܠ ܓܸܕܫܹ̈ܐ ܘܒܸܕ ܝܵܗܒ݂ܝܼ ܠܹܗ ܠܸܒܵܐ ܐܲܝܟܵܐ ܕܗܵܘܹܐ ܘܟܠ ܪܸܚܩܵܐ ܒܸܕ ܥܵܒ݂ܕܝܼ ܠܹܗ ܩܘܼܪܒܵܐ ܐܸܠܹܗ ܘܒܸܕ ܡܲܩܢܝܼ ܠܹܗ ܠܲܚܡܵܐ ܘܒܸܕ ܥܵܒ݂ܕܝܼ ܠܹܗ ܪܵܒܵܐ ܕܵܘܣܬܹ̈ܐ. ܩܲܕܡܵܝܬܵܝ ܡܲܪܚܲܩܬܵܐ ܝܠܵܗ̇ ܕܟܠ ܡܲܪܥܵܐ. ܘܬܪܲܝܵܢܝܼܬܵܐ ܡܲܪܕܘܼܬܵܐ ܫܲܦܝܼܪܬܵܐ. ܘܬܠܝܼܬܵܝܬܵܐ ܪܚܵܩܬܵܐ ܡ݂ܢ ܦܘܼܠܵܓ݂ܵܐ ܕܠܸܒܵܐ. ܘܪܒ݂ܝܼܥܵܝܬܵܐ ܒܲܣܝܼܡܘܼܬܵܐ ܕܠܸܒܵܐ. ܘܚܡܝܼܫܵܝܬܵܐ ܝܵܗ݇ܒܲܠܬܵܐ ܕܓܵܢܵܐ ܠܦܘܼܠܚܵܢܵܐ. ܐܸܢ ܙܵܕܹܥ ܐ݇ܢܵܫܵܐ ܥܲܠ ܓܵܢܹܗ ܡ̣ܢ ܚܲܕ ܡܸܢܕܝܼ ܠܹܐ ܚܵܐܹܣ ܥܲܠ ܡܸܢܕܝܼ ܘܥܲܠ ܐ݇ܢܵܫܘܼ̈ܗܝ ܘܥܲܠ ܝܵܠܘܼ̈ܗܝ ܘܥܲܠ ܐܲܬܪܹܗ. ܡܣܵܒܵܒ ܕܡܘܼܡܟܸܢ ܝܼܠܵܗ̇ ܕܐܵܢܝܼ ܟܠܵܝ ܗܵܘܹܐ ܠܗ݇ܘܿܢ ܥܲܘܲܙ. ܐܝܼܢܵܐ ܠܲܝܬ ܣܲܒ݂ܪܵܐ ܕܓܵܢܵܐ ܗܵܘܹܐ ܠܵܗ̇ ܥܲܘܲܙ. ܡܵܐܠ ܚܸܪܒܵܐ ܗ̇ܘ ܝܼܠܹܗ ܕܠܲܝܬ ܚܪܵܓ̰ܬܵܐ ܡܸܢܹܗ. ܘܒܲܟ݂ܬܵܐ ܒܝܼܫܬܵܐ ܗ̇ܝ ܝܠܵܗ̇ ܕܠܹܐ ܫܵܠܡܵܐ ܠܓܲܒ݂ܪܘܼܗ̇. ܘܒܪܘܿܢܵܐ ܒܝܼܫܵܐ ܗ̇ܘ ܝܼܠܹܗ ܕܠܹܐ ܕܵܒܹܩ ܢܵܬܵܐ ܠܐܲܒ݂ܵܗܘܼ̈ܗܝ ܘܗܵܘܹܐ ܡܵܪܘܿܕܵܐ ܥܲܠܵܝ. ܘܐܲܚܘܿܢܵܐ ܒܝܼܫܵܐ ܗ̇ܘ ܝܼܠܹܗ ܕܫܵܒܹܩ ܠܐܲܚܘܿܢܹܗ ܒܥܕܵܢܵܐ ܕܥܵܘܩܵܢܵܐ ܘܕܐܘܼܠܨܵܢܵܐ. ܘܡܲܠܟܵܐ ܒܝܼܫܵܐ ܗ̇ܘ ܝܼܠܹܗ ܕܙܵܕܹܥ ܡܸܢܹܗ ܙܲܟܵܝܵܐ ܘܠܲܝܬ ܠܹܗ ܐ݇ܟ݂ܵܠܬܵܐ ܕܚܲܡ ܥܲܠ ܢܛܵܪܬܵܐ ܕܪܲܥܝܲܬܹܗ. ܘܐܲܬܪܵܐ ܒܝܼܫܵܐ ܗ̇ܘ ܝܼܠܹܗ ܕܠܲܝܬ ܒܝܹܗ ܟܲܗܝܼܢܘܼܬܵܐ ܘܠܵܐ ܫܠܵܡܵܐ ܘܠܵܐ ܫܸܠܝܘܼܬܵܐ. ܘܐܵܢܵܐ ܠܲܝܬ ܠܝܼ ܫܠܵܡܵܐ ܘܫܸܠܝܘܼܬܵܐ ܟܸܣܠܘܼܟ ܝܵܐ ܡܲܠܟܵܐ ܘܠܵܐ ܢܝܼܚܘܼܬܵܐ ܕܠܸܒܵܐ ܒܩܘܼܪܒܵܝܘܼܬܘܼܟ. ܗܵܝܓܵܗ ܐ݇ܡܸܪܹܗ ܩܵܐ ܡܲܠܟܵܐ: ܦܘܼܫ ܒܫܲܝܢܵܐ ܘܦܪܸܚܠܹܗ ܘܐ݇ܙܸܠܹܗ. ܐܵܗܵܐ ܡܵܣܵܠܵܐ ܝܠܹܗ ܕܕܸܫܡܸܢܹ̈ܐ ܕܛܲܫܘܼܝܹܐ ܝܢܵܐ ܣܸܢܝܘܼܬܵܐ ܒܠܸܒܵܝ ܘܛܲܘܘܼܝܹܐ ܝܢܵܐ ܒܵܬ݇ܪ ܚܲܕ ܦܘܼܪܣܵܐ ܕܫܵܩܠܝܼ ܛܘܿܠ ܡ̣ܢ ܚܕܵܕܹ̈ܐ ܘܓܵܪܵܓ ܗܵܘܝܼ ܗܘܼܫܝܵܪ ܡ̣ܢ ܚܕܵܕܹ̈ܐ. ܦܣܘܩܐ. ܛ. ܕܐܲܪܝܵܐ ܘܕܫܲܥܗܵܪ ܥܲܢܘܵܝܵܐ ܒܲܪ ܟ̰ܲܩܵܠ. ܐ݇ܡܸܪܹܗ ܕܸܒܫܵܠܝܼܡ ܡܲܠܟܵܐ ܠܒܲܝܕܵܒܵܐ ܦܝܼܠܵܣܘܿܦܵܐ: ܫܡܸܥܠܝܼ ܐܵܗܵܐ ܡܵܣܵܠܵܐ. ܐܵܕܝܼܵܐ ܡܲܝܬܝܼ ܠܝܼ ܡܵܣܵܠܵܐ ܕܡܲܠܟܵܐ ܕܥܵܒܹܕ ܡܲܨܠܵܗܲܬ ܒܗ̇ܘ ܕܩܵܡ ܬܲܥܠܸܡ ܠܹܗ ܘܩܵܡ ܙܵܠܹܡ ܠܹܗ ܕܠܵܐ ܓܢܵܗܵܐ ܘܕܠܵܐ ܣܵܒܵܒ. ܐ݇ܡܸܪܹܗ ܦܝܼܠܵܣܘܿܦܵܐ: ܐܸܢ ܡܲܠܟܵܐ ܠܵܐ ܥܵܒܹܕ ܡܲܨܠܵܗܲܬ ܒܗ̇ܘ ܕܩܵܡ ܬܲܥܠܸܡ ܠܹܗ ܒܣܵܒܵܒ ܝܵܐ ܕܠܵܐ ܣܵܒܵܒ ܘܐܸܢ ܩܵܡ ܙܵܠܹܡ ܠܹܗ ܝܵܐ ܠܵܵܐ ܩܵܡ ܙܵܠܹܡ ܠܹܗ: ܫܘܼܓ݂ܠܵܢܹ̈ܐ ܠܹܐ ܐܵܙܠ݇ܝܼ ܠܩܵܕ݇ܡܵܐ ܐܸܠܵܐ ܟܹܐ ܗܵܘܝܵܐ ܕܚܵܪܒ݂ܝܼ. ܒܘܿܬ ܐܵܗܵܐ ܕܲܝܢܵܐ ܝܠܹܗ ܕܡܲܠܟܵܐ ܕܬܲܚܡܸܢ ܨܦܵܝܝܼ ܥܲܠ ܗ̇ܘ ܦܲܪܨܘܿܦܵܐ ܕܢܦܸܠܹܗ ܒܗܵܕܟ݂ܵܐ ܓ̰ܘܼܪܵܒܵܐ ܘܚܵܙܹܐ ܐܸܢ ܡܵܪܹܐ ܡܨܵܝܵܬܹ̈ܐ ܝܠܹܗ ܘܐܸܢ ܐܝܼܬ ܐܸܥܬܸܒܵܪܘܼܬܵܐ ܒܡܲܨܠܵܗܲܬܹܗ ܘܒܡܗܘܼܡܢܘܼܬܹܗ. ܘܐܸܢ ܗܵܕܟ݂ܵܐ ܝܠܹܗ ܘܵܓ̰ܹܒ ܝܼܠܵܗ̇ ܠܡܲܠܟܵܐ ܕܠܵܐ ܡܲܪܚܸܩܠܹܗ ܡܸܢܹܗ ܘܕܥܵܒܹܕ ܡܲܨܠܵܗܲܬ ܥܲܡܹܗ ܘܩܲܒܸܠ ܠܵܗ̇ ܗܹܡܸܙܡܵܢܹܗ. ܡܣܵܒܵܒ ܕܡܲܠܟܘܼܬܵܐ ܠܹܐ ܐܵܬܝܵܐ ܠܬܲܓܒܘܼܪܹܐ ܐܸܠܵܐ ܒܐ݇ܢܵܫܹ̈ܐ ܦܲܪܡܝܼܵܢܹܐ ܘܦܵܪ̈ܘܿܫܹܐ ܕܝܼܢܵܐ ܘܲܙܝܼܪܹ̈ܐ ܘܗܲܝܸܪ̈ܵܢܹܐ. ܘܠܲܝܬ ܟ̰ܘܼ ܛܵܒܬܵܐ ܡ̣ܢ ܘܲܙܝܼܪܹ̈ܐ ܘܗܲܝܸܪ̈ܵܢܹܐ ܐܸܠܵܐ ܐܝܼܡܲܢ ܕܡܲܚܸܒܝܼ ܘܝܵܗ݇ܒ݂ܝܼ ܢܲܨܝܼܗܲܬ. ܘܠܲܝܬ ܚܘܼܒܵܐ ܘܠܵܐ ܢܲܨܝܼܗܲܬ ܘܠܵܐ ܡܲܪܥܲܫܬܵܐ ܐܸܠܵܐ ܡ݂ܢ ܐ݇ܢܵܫܹ̈ܐ ܡܵܪܹܐ ܦܸܟܸܪ ܘܨܸܦܝܹ̈ܐ. ܘܫܘܼܓ݂ܠܹ̈ܐ ܕܡܲܠܟܘܼܬܵܐ ܪܵܒܵܐ ܝܢܵܐ. ܘܡܕܲܒܪ̈ܵܢܹܐ ܘܡܥܲܕܪ̈ܵܢܹܐ ܕܐܝܼܬ ܣܢܝܼܩܘܼܬܵܐ ܥܲܠܵܝ ܪܵܒܵܐ ܝܢܵܐ. ܐܸܠܵܐ ܚܲܕܟ̰ܵܐ ܝܢܵܐ ܐܵܢܝܼ ܦܲܪ̈ܡܝܼܵܢܹܐ ܘܨܸܦܝܹ̈ܐ ܘܡܲܪ̈ܥܸܫܵܢܹܐ. ܘܫܪܵܪܵܐ ܕܐܵܗܵܐ ܚܲܒܪܵܐ ܩܡܕ ܦܣܘܩܐ. ܛ. ܒܸܕ ܚܵܙܹܝܬ ܠܹܗ ܒܡܵܣܵܠܵܐ ܕܐܲܪܝܵܐ ܘܕܟ̰ܲܩܵܠ. ܐ݇ܡܸܪܹܗ ܡܲܠܟܵܐ ܗܲܩܝܼ ܠܝܼ ܐܵܗܵܐ ܡܵܣܵܠܵܐ. ܐ݇ܡܸܪܹܗ ܦܝܼܠܵܣܘܿܦܵܐ: ܟܹܐ ܗܲܩܝܼ ܕܚܲܕ ܟ̰ܲܩܵܠ ܫܸܪܝܵܐ ܗ݇ܘܵܐ ܒܚܕܵܐ ܓܸܦܝܼܬܵܐ ܘܟܹܐ ܚܵܝܹܐ ܗ݇ܘܵܐ ܒܪܵܒܵܐ ܡܣܲܪܩܘܼܬܵܐ ܘܡܸܣܟܹܢܘܼܬܵܐ ܥܲܡ ܟ̰ܲܩܵܠܹ̈ܐ ܐ݇ܚܹܪ̈݇ܢܹܐ ܚܲܒ݂ܪ̈ܵܘܵܬܘܼܗܝ ܘܥܲܡ ܕܹܐܒܹ̈ܐ ܘܥܲܡ ܬܲܥܠܹ̈ܐ ܘܠܹܐ ܥܵܒܹܕ ܗ݇ܘܵܐ ܐܲܝܟ ܕܐܵܢܝܼ ܥܵܒ݂ܕܝܼ ܗ݇ܘ݂ܵܘ ܘܠܹܐ ܦܵܪܹܛ ܗ݇ܘܵܐ ܘܠܹܐ ܓ̰ܵܢܹܒ݂ ܗ݇ܘܵܐ ܐܲܝܟ ܕܐܵܢܝܼ ܦܵܪܛܝܼ ܗ݇ܘܵܘܘ ܓ̰ܵܢܒ݂ܝܼ ܗ݇ܘܵܘ ܘܠܹܐ ܬܵܦܹܟ ܗ݇ܘܵܐ ܕܸܡܵܐ ܘܠܹܐ ܐܵܟܹܠ ܗ݇ܘܵܐ ܒܸܣܪܵܐ. ܘܡܘܼܩܪܸܨܠܘܿܢ ܥܲܡܹܗ ܚܲܒ݂ܪ̈ܵܘܵܬܘܼܗܝ ܘܐ݇ܡܸܪܘܿܢ: ܐܲܚܢܲܢ ܠܹܐ ܝܘܲܚ ܪܵܙܝܼ ܒܕܘܼܒܵܪ̈ܘܼܟ ܘܠܵܐ ܒܐܵܗܵܐ ܬܵܗܵܪ ܕܚܲܝܘܼ̈ܟ ܕܡܣܲܪܩܘܼܬܵܐ ܘܕܡܸܣܟܹܢܘܼܬܵܐ. ܕܐܵܗܵܐ ܡܣܲܪܩܘܼܬܘܼܟ ܠܲܝܬ ܠܵܗ̇ ܟ̰ܘܼ ܚܲܝܪ ܩܵܬܘܼܟ. ܘܓܵܪܵܓ ܐܵܦ ܐܲܢ݇ܬ ܗܵܘܹܝܬ ܐܲܝܟ ܚܲܕ ܡܸܢܲܢ ܘܦܵܠܚܸܬ ܥܲܡܲܢ ܘܥܵܒ݂ܕܸܬ ܐܲܝܟ ܥܒ݂ܵܕܹ̈ܐ ܕܝܼܲܢ. ܘܡܘܼܕܝܼ ܡܲܟܠܘܼܝܘܼܟ ܝܼܠܹܗ ܡ̣ܢ ܬܲܦܵܟ݂ܬܵܐ ܕܕܸܡܵܐ ܘܡ݂ܢ ܡܹܐܟ݂ܘܼܠܬܵܐ ܕܒܸܣܪܵܐ¿ ܐ݇ܡܸܪܹܗ ܗ̇ܘ ܒܲܪ ܟ̰ܲܩܵܠ: ܚܲܒ݂ܪܘܼܬܝܼ ܕܥܲܡܵܘܟ݂ܘܿܢ ܠܹܐ ܥܵܒ݂ܕܵܐ ܠܝܼ ܓܘܼܢܵܗܟܵܪ ܐܸܢ ܐܵܢܵܐ ܠܵܐ ܥܵܒ݂ܕܸܢܵܗ̇ ܓܵܢܝܼ ܡܵܪܹܐ ܓܢܵܗܵܐ. ܕܓܘܼܢܵܗܟܵܪܘܼܬܵܐ ܠܹܐ ܝܠܵܗ̇ ܒܚܲܒ݂ܪܹ̈ܐ ܘܒܕܘܼܟܬܵܐ ܐܸܠܵܐ ܡ̣ܢ ܠܸܒܵܐ ܟܹܐ ܗܵܘܝܵܐ ܘܡ̣ܢ ܥܒ݂ܵܕܹ̈ܐ. ܘܐܸܢ ܕܘܼܟܬܵܐ ܥܵܒ݂ܕܵܐ ܗ݇ܘܵܐ ܠܹܗ ܦܘܼܠܚܵܢܵܐ ܩܲܕܝܼܫܵܐ ܒܗ̇ܝ ܕܩܲܕܝܼܫܬܵܐ ܝܠܵܗ̇: ܝܵܐ ܥܵܒ݂ܕܵܐ ܗ݇ܘܵܐ ܠܹܗ ܒܝܼܫܵܐ ܒܗ̇ܝ ܕܒܝܼܫܬܵܐ ܝܠܵܗ̇: ܗܵܝܓܵܗ ܠܹܐ ܗܵܘܹܐ ܗ݇ܘܵܐ ܡܵܪܹܐ ܓܢܵܗܵܐ ܗ̇ܘ ܕܩܵܛܹܠ ܗ݇ܘܵܐ ܠܚܲܕ ܥܲܢܘܵܝܵܐ ܒܒܹܝܬ ܨܠܘܿܬܹܗ. ܘܒܸܕ ܗܵܘܹܐ ܗ݇ܘܵܐ ܡܵܪܹܐ ܓܢܵܗܵܐ ܗ̇ܘ ܕܢܵܟܹܦ ܗ݇ܘܵܐ ܡܸܢܹܗ ܘܠܹܐ ܡܲܪܸܡ ܗ݇ܘܵܐ ܐܝܼܕܵܐ ܥܲܠܘܼܗܝ ܒܕܘܼܟܬܵܐ ܕܦܠܵܫܵܐ. ܘܐܵܢܵܐ ܗܘܹܠܝܼ ܚܲܒ݂ܪܵܐ ܥܲܡܵܘܟ݂ܘܿܢ ܩܢܘܿܡܵܐܝܼܬ ܘܠܵܐ ܒܠܸܒܝܼ ܘܒܦܘܼܠܚܵܢܝܼ̈. ܐܵܢܵܐ ܟܹܐ ܝܵܕܥܸܢ ܡܘܼܕܝܼ ܝܢܵܐ ܛܥܘܼܢܝܵܬܹ̈ܐ ܕܦܘܼܠܚܵܢܵܐ. ܘܒܘܿܬ ܐܵܗܵܐ ܕܒ݂ܝܼܩܘܼܗ̇ ܝܘܸܢ ܓܵܢܝܼ ܒܐܵܗܵܐ ܬܵܗܵܪ. ܕܐܪܝܐ ܘܕܫܥܗܪ ܥܢܘܝܐ ܒܪ ܟ̰ܩܠ. ܩܡܗ ܘܟܠܸܐ ܠܹܗ ܗ̇ܘ ܟ̰ܲܩܵܠ ܒܗ̇ܝ ܐܲܗܘܵܠ ܘܦܠܸܛܠܹܗ ܫܸܡܹܗ ܒܟܠ ܕܘܼܟܵܐ ܘܗܘܹܐ ܠܵܗ̇ ܡܲܫܗܘܼܪ ܡܣܲܪܩܘܼܬܹܗ ܘܢܙܝܼܪܘܼܬܹܗ ܘܡܸܣܟܹܢܘܼܬܹܗ. ܗܲܠ ܕܡܛܸܐ ܠܹܗ ܚܲܒܪܹܗ ܠܐܲܪܝܵܐ ܕܡܲܠܟܵܐ ܗ݇ܘܵܐ ܕܗ̇ܘ ܐܲܬܪܵܐ. ܘܫܘܼܗܘܸܬܠܹܗ ܕܚܵܙܹܐ ܗ݇ܘܵܐ ܠܹܗ ܒܘܿܬ ܡܣܲܪܩܘܼܬܹܗ ܘܙܲܗܝܘܼܬܹܗ ܘܢܙܝܼܪܘܼܬܹܗ ܘܗܲܝܡܵܢܘܼܬܹܗ. ܘܫܘܼܕܸܪܹܗ ܠܟܸܣܠܹܗ ܘܩܵܡ ܩܵܪܹܐ ܠܹܗ ܘܟܲܕ ܩܸܡܠܹܗ ܩܵܕ݇ܡܘܼܗܝ ܗܘܼܡܙܸܡܠܹܗ ܥܲܡܹܗ ܒܲܣܝܼܡܵܐܝܼܬ. ܘܒܵܬ݇ܪ ܚܲܕܟܡܵܐ ܝܵܘܡܵܢܹ̈ܐ ܩܵܡ ܩܵܪܹܐ ܠܹܗ ܠܸܥܒ݂ܵܕܵܐ ܨܵܘܗܒܲܬ ܥܲܡܹܗ ܘܐ݇ܡܸܪܹܗ ܩܵܬܹܗ: ܒܝܼܕܵܥܵܐ ܝܘܸܬ ܕܫܘܼ̈ܓ݂ܠܝܼ ܪܵܒܵܐ ܝܢܵܐ ܘܐܵܦ ܡܥܲܕܪ̈ܵܢܝܼ ܦܸܪ̈ܝܹܐ ܝܢܵܐ. ܐܸܠܵܐ ܥܲܡ ܕܐܵܗܵܐ ܣܢܝܼܩܵܐ ܝܘܸܢ ܠܗܲܝܸܪ̈ܵܢܹܐ ܘܬܘܼܢܝܹ̈ܐ ܝܢܵܐ ܩܵܬܝܼ ܒܘܿܬ ܡܣܲܪܩܘܼܬܘܼܟ ܘܠܵܐ ܡܲܚܲܒܬܘܼܟ ܠܡܸܢܕܝܼ ܕܕܘܼܢܝܹܐ. ܘܒܘܿܬ ܐܵܗܵܐ ܙܸܕܠܵܗ̇ ܡܘܼܫܬܵܩܘܼܬܝܼ ܐܸܠܘܼܟ ܘܒܵܥܹܝܢ ܕܡܲܩܸܡܸܢܘܼܟ ܥܲܠ ܪܵܒܵܐ ܫܘܼܓ݂ܠܵܢܹ̈ܐ ܘܡܲܪܡܸܢܘܼܟ ܠܚܲܕ ܕܵܪܵܓ̰ܵܐ ܪܵܡܵܐ ܘܥܵܒ݂ܕܹܢܘܼܟ ܚܲܕ ܡܥܲܕܪܵܢܝܼ ܪܹܫܵܝܵܐ. ܐ݇ܡܸܪܹܗ ܟ̰ܲܩܵܠ: ܡܲܠܟܹ̈ܐ ܐܝܼܬ ܠܗ݇ܘܿܢ ܫܘܼܠܛܵܢܵܐ ܠܓܲܒܘܼܝܹܐ ܘܠܸܦܪܵܫܵܐ ܡܥܲܕܪ̈ܵܢܹܐ ܠܬܲܓܒܘܼܪܹܐ ܘܠܡܲܪܝܘܼܙܹܐ ܠܫܘܼ̈ܓ݂ܠܵܢܵܝ ܘܠܦܘܼ̈ܠܚܵܢܵܝ. ܐܸܠܵܐ ܒܐܵܗܵܐ ܡܸܢܕܝܼ ܓܵܪܵܓ ܠܵܐ ܥܵܒ݂ܕܝܼ ܚܲܝܠܵܐ ܥܲܠ ܟ̰ܘܼ ܐ݇ܢܵܫܵܐ. ܡܣܵܒܵܒ ܕܦܝܵܫܵܐ ܝܠܹܗ ܡܲܓ̰ܒܘܼܪ ܠܩܲܒܘܼܠܹܐ ܚܲܕ ܡܸܢܕܝܼ ܕܠܹܐ ܡܵܨܹܐ ܬܲܡܸܡ ܠܹܗ ܐܲܝܟ ܕܝܼܠܵܗ̇ ܘܵܓ̰ܹܒ ܘܐܵܢܵܐ ܓܲܢܓܘܼܙܹܐ ܝܘܸܢ ܡ̣ܢ ܫܘܼܓ݂ܠܹ̈ܐ ܕܡܲܠܟܘܼܬܵܐ ܘܠܲܝܬ ܠܝܼ ܢܸܣܝܵܢܵܐ ܒܝܼܵܝ ܘܠܹܐ ܝܘܸܢ ܝܠܝܼܦܵܐ ܠܚܲܒ݂ܪܘܼܬܵܐ ܕܡܲܠܟܵܐ. ܘܐܲܢ݇ܬ ܡܲܠܟܵܐ ܝܘܸܬ ܕܗܲܝܘܵܢܹ̈ܐ ܘܐܝܼܬܠܘܼܟ ܡ̣ܢ ܓܸܢܣܵܐ ܕܗܲܝܘܵܢܹ̈ܐ ܦܵܪ̈ܘܿܛܹܐ ܚܲܕ ܡܸܢܝܵܢܵܐ ܓܘܼܪܵܐ ܘܒܝܼܵܝ ܐܝܼܬ ܕܐܝܼܬ ܠܗ݇ܘܿܢ ܚܲܝܠܵܐ ܘܡܨܵܝܬܵܐ ܘܡܘܼܫܬܵܩ ܝܼܢܵܐ ܠܗܵܕܟ݂ܵܐ ܫܘܼܓ݂ܠܹ̈ܐ ܘܒܵܠܵܕ ܝܼܢܵܐ ܒܝܼܵܝ ܘܒܗܘܼܟܡܵܐ ܘܐܸܢ ܣܲܦܹܝܬ ܒܝܼܵܝ ܚܲܕ ܫܘܼܓ݂ܠܵܐ ܗܵܕܟ݂ܵܐ ܒܸܬܵܐ ܬܲܓܒܸܪܝܼ ܠܹܗ ܘܒܸܕ ܡܲܪܝܸܙܝܼ ܠܹܗ ܕܐܵܦ ܩܵܬܘܼܟ ܘܐܵܦ ܩܵܬܵܝ ܒܸܕ ܗܵܘܹܐ ܡܵܪܹܐ ܚܲܝܪ. ܩܡܘ ܦܣܘܩܐ. ܛ. ܐ݇ܡܸܪܹܗ ܐܲܪܝܵܐ: ܓܪܘܿܫ ܐܝܼܕܵܐ ܡ̣ܢ ܐܲܢܹܐ ܗܹܡܸܙܡܵܢܹ̈ܐ ܕܠܵܐ ܫܵܒ݂ܩܸܢܘܼܟ ܒܲܛܝܼܠܵܐ. ܐ݇ܡܸܪܹܗ ܟ̰ܲܩܵܠ: ܬܪܹܝܢ ܬܵܗܵܪܹ̈ܐ ܕܐ݇ܢܵܫܹ̈ܐ ܟܹܐ ܡܵܨܝܼ ܕܥܵܒ݂ܕܝܼ ܩܘܼܠܘܼܓ݂ ܩܵܐ ܡܲܠܟܵܐ ܘܐܵܢܵܐ ܠܹܐ ܝܘܸܢ ܡ݂ܢ ܗܸܟ̰ ܚܲܕ ܡܸܢܵܝ. ܝܵܥܢܹܐ ܝܵܐ ܚܲܕ ܒܝܼܫܵܐ ܦܲܢܕܵܢܵܐ ܕܟܹܐ ܡܵܛܹܐ ܠܢܝܼܫܹܐ ܒܒܝܼܫܘܼܬܹܗ ܘܟܹܐ ܩܵܪܹܡ ܒܦܲܢܕܘܼ̈ܗܝ: ܝܵܐ ܚܲܕ ܐ݇ܢܵܫܵܐ ܟܘܼܦܵܐ ܘܡܘܼܣܠܝܼܵܐ ܕܟ̰ܘܼ ܐ݇ܢܵܫܵܐ ܠܹܐ ܒܲܚܸܠ ܒܝܹܗ. ܘܗ̇ܘ ܕܒܵܥܹܐ ܕܥܵܒܹܕ ܩܘܼܠܘܼܓ݂ ܩܵܐ ܡܲܠܟܵܐ ܒܡܗܘܼܡܢܘܼܬܵܐ ܘܒܨܸܦܝܘܼܬܵܐ ܘܠܵܐ ܚܵܒܹܛ ܒܩܘܼܠܘܼܓܹܗ ܦܲܢܕܹ̈ܐ ܠܹܐ ܦܵܐܹܫ ܪܵܒܵܐ ܥܕܵܢܵܐ ܒܗ̇ܝ ܬܸܫܡܸܫܬܵܐ ܕܒܸܕ ܓ̰ܵܡܥܝܼ ܥܲܠܘܼܗܝ ܕܸܫܡܸܢܹ̈ܐ ܘܕܵܘܣܬܹ̈ܐ ܕܡܲܠܟܵܐ ܒܕܸܫܡܸܢܵܝܘܼܬܵܐ ܘܒܒܲܚܝܼܠܘܼܬܵܐ. ܝܵܥܢܹܐ ܗ̇ܘ ܕܝܼܠܹܗ ܕܵܘܣܬ ܒܸܕ ܒܲܚܸܠ ܒܕܵܪܵܓ̰ܸܗ ܘܒܸܕ ܣܵܢܹܐ ܠܹܗ ܘܒܸܕ ܥܵܒܹܕ ܠܹܗ ܠܵܘܡܹܗ: ܗ̇ܘ ܕܝܼܠܹܗ ܕܸܫܡܸܢ ܕܡܲܠܟܵܐ ܒܸܕ ܣܵܢܹܐ ܠܹܗ ܒܠܸܒܹܗ. ܒܘܿܬ ܡܲܪ̈ܥܲܫܝܵܬܹܗ ܕܩܵܐ ܡܲܠܟܵܐ ܘܒܘܿܬ ܛܵܒ݂ܵܬܹ̈ܐ ܕܒܸܥܒ݂ܵܕܵܐ ܝܠܹܗ ܩܵܬܹܗ. ܘܐܸܢ ܓ̰ܡܸܥܠܘܿܢ ܥܲܠܘܼܗܝ ܐܲܢܹܐ ܬܪܹܝܢ ܬܸܓ݂ܡܹ̈ܐ: ܓ̰ܲܠܕܹܐ ܒܸܕ ܚܲܪܕܹܐ ܠܹܗ ܩܹܘܲܢܕܹܝܢܘܿܣ ܕܐܲܒ݂ܕܵܢܵܐ. ܐ݇ܡܸܪܹܗ ܐܲܪܝܵܐ ܠܵܐ ܙܕܸܥ. ܠܵܐ ܒܘܼܚܬܵܢܹ̈ܐ ܒܸܕ ܐܵܬܝܼ ܥܲܠܘܼܟ ܘܠܵܐ ܒܲܚܝܼܠܘܼܬܵܐ ܡ̣ܢ ܥܲܡܵܠ̈ܝܼ ܐܲܝܟ ܕܒܸܚܫܵܒ݂ܵܐ ܝܘܸܬ. ܡܣܵܒܵܒ ܕܥܲܡܵܝ ܝܘܸܬ ܘܐܵܢܵܐ ܒܲܣܵܐ ܝܘܸܢ ܩܵܬܘܼܟ ܘܒܸܕ ܡܲܪܡܸܢܘܼܟ ܠܕܵܪܵܓ̰ܵܐ ܕܐܝܼܩܵܪܵܐ ܘܒܸܕ ܥܵܒ݂ܕܸܢ ܥܲܡܘܼܟ ܨܦܵܝܘܼܬܵܐ ܠܩܲܕܪܵܐ ܕܚܸܠܡܲܬܘܼܟ. ܐ݇ܡܸܪܹܗ ܟ̰ܲܩܵܠ: ܐܸܢ ܒܵܥܹܝܬ ܝܵܐ ܡܲܠܟܵܐ ܕܥܵܒ݂ܕܸܬ ܛܵܒ݂ܬܵܐ ܥܲܡܝܼ ܫܒ݂ܘܿܩ ܠܝܼ ܕܦܵܝܫܸܢ ܒܐܵܗܵܐ ܟ̰ܘܿܠ ܒܫܠܵܡܵܐ ܘܕܠܵܐ ܚܸܫܵܐ ܘܕܠܵܐ ܬܲܚܡܲܢܬܵܐ ܕܪܵܙܝܼ ܝܘܸܢ ܒܬܘܼܪܣܵܝܝܼ ܕܡ̣ܢ ܡܝܼ̈ܵܐ ܘܓܸܠܵܐ. ܕܒܝܼܕܵܥܵܐ ܝܘܸܢ ܕܚܲܒ݂ܪܵܐ ܕܡܲܠܟܵܐ ܒܚܕܵܐ ܣܵܥܲܬ ܟܹܐ ܡܵܛܝܵܐ ܠܹܗ ܙܕܘܼܥܬܵܐ ܘܥܵܘܩܵܢܵܐ ܕܠܹܐ ܡܵܛܝܵܐ ܠܐ݇ܚܹܪ̈݇ܢܹܐ ܒܟܠܹܗ ܡܸܬܚܵܐ ܕܚܲܝܵܝ̈. ܘܚܲܕ ܬܘܼܪܣܵܝܵܐ ܒܲܨܘܼܪܵܐ ܒܫܠܵܡܵܐ ܘܒܢܝܼܚܘܼܬܵܐ ܒܝܼܫ ܨܦܵܝܝܼ ܝܠܹܗ ܡ̣ܢ ܬܘܼܪܣܵܝܵܐ ܦܸܪܝܵܐ ܘܙܵܘܕܵܢܵܐ ܕܗܵܘܹܐ ܒܙܕܘܼܥܬܵܐ ܘܒܥܲܓ̰ܲܙܬܵܐ. ܕܐܪܝܐ ܘܕܫܥܗܪ ܥܢܘܝܐ ܒܪ ܟ̰ܩܠ. ܩܡܙ ܐ݇ܡܸܪܹܗ ܐܲܪܝܵܐ ܦܲܪܡܘܼܝܹܐ ܝܘܸܢ ܗܹܡܸܙܡܵܢܘܼܟ. ܐܸܠܵܐ ܠܵܐ ܙܕܸܥ ܡ̣ܢ ܗ̇ܘ ܡܸܢܕܝܼ ܕܒܸܚܙܵܝܵܐ ܝܘܸܢ ܕܒܸܙܕܵܥܵܐ ܝܘܸܬ ܡܸܢܹܗ ܘܗܸܟ̰ ܡܘܼܡܟܸܢ ܠܹܐ ܝܠܵܗ̇ ܕܫܵܒ݂ܩܸܢܵܗ̇ ܗܲܝܲܪܬܘܼܟ. ܐ݇ܡܸܪܹܗ ܟ̰ܲܩܵܠ: ܐܸܢ ܠܹܐ ܒܵܥܹܝܬ ܝܵܐ ܡܲܠܟܵܐ ܕܫܵܒ݂ܩܸܬ ܠܝܼ ܐܵܙܵܕ ܓܵܪܵܓ ܝܵܗܒܸܬ ܠܝܼ ܩܵܘܠܵܐ ܕܐܸܢ ܩܒܸܠܹܗ ܥܲܠܝܼ ܟܸܣܠܘܼܟ ܚܲܕ ܐ݇ܢܵܫܵܐ ܡ̣ܢ ܕܵܘܣܬܘܼ̈ܟ ܘܥܲܡܵܠܘܼ̈ܟ ܕܝܼܢܵܐ ܒܝܼܫ ܓܘܼܪܹ̈ܐ ܡܸܢܝܼ ܒܗ̇ܝ ܕܒܸܸܙܕܵܥܵܐ ܝܠܹܗ ܥܲܠ ܕܵܪܵܓ̰ܹܗ ܝܵܐ ܚܲܕ ܡ̣ܢ ܕܐܵܢܝܼ ܕܝܼܢܵܐ ܒܲܨܘܼܪܹ̈ܐ ܡܸܢܝܼ ܒܗ̇ܝ ܕܒܵܥܹܐ ܕܗܵܘܹܐ ܡܘܼܕܲܥܝܼ ܥܲܡܝܼ ܕܒܲܚܘܼܠܹܐ ܝܠܹܗ ܒܫܸܕܬܝܼ ܘܬܲܢܹܐ ܩܵـܘܼܟ ܚܲܕ ܡܸܢܕܝܼ ܡ݂ܢ ܓܵܢܹܗ ܝܵܐ ܡ̣ܢ ܦܘܼܡܵܐ ܕܐ݇ܚܹܪ݇ܢܹܐ ܒܢܝܼܲܬ ܕܡܲܟܪܸܒܠܘܼܟ ܥܲܠܝܼ ܦܲܪܦܘܼܠܹܐ ܝܘܸܢ ܕܠܵܐ ܡܲܠܝܸܙܸܬ ܘܩܵܛܥܸܬ ܠܵܗ̇ ܕܝܼܘܵܢܝܼ ܓ̰ܲܠܕܹܐ ܓ̰ܲܠܕܹܐ: ܐܸܠܵܐ ܟܠܝܼ ܥܲܠ ܗ̇ܘ ܚܲܒܪܵܐ ܕܦܵܐܹܫ ܡܘܼܡܛܝܼܵܐ ܩܵܬܘܼܟ ܘܨܲܚܨܝܼ ܠܹܗ ܘܡܛܝܼ ܠܒܸܢܝܲܬܹܗ ܢܝܼܚܵܐ ܢܝܼܚܵܐ ܘܒܫܸܠܝܘܼܬܵܐ ܗܲܠ ܕܝܵܕܥܸܬ ܫܪܵܪܵܐ. ܘܗܵܝܓܵܗ ܥܒ݂ܘܿܕ ܥܲܡܝܼ ܐܲܝܟ ܕܒܵܥܹܝܬ. ܘܐܸܢ ܥܵܒ݂ܕܸܬ ܠܹܗ ܠܸܒܝܼ ܚܵܛܸܪܓ̰ܲܡܥ ܒܐܵܗܵܐ ܡܸܢܕܝܼ ܒܸܕ ܗܲܝܸܪܸܢܘܼܟ ܡ݂ܢ ܟܠܵܗ̇ ܓܵܢܝܼ ܒܗ̇ܘ ܡܸܢܕܝܼ ܕܒܵܥܹܝܬ ܘܒܸܕ ܦܵܠܚܸܢ ܩܵܬܘܼܟ ܒܗ̇ܘ ܡܸܢܕܝܼ ܕܣܲܦܹܝܬ ܠܹܗ ܒܐܝܼܕܝܼ ܒܙܗܝܼܪܘܼܬܵܐ ܘܒܚܦܝܼܛܘܼܬܵܐ. ܘܒܸܕ ܡܵܚܹܝܢ ܚܲܝܠܵܐ ܕܠܵܐ ܗܵܘܹܐ ܠܘܼܟ ܟ̰ܘܼ ܣܵܒܵܒ ܠܸܩܒ݂ܵܠܵܐ ܡܸܢܝܼ. ܐ݇ܡܸܪܹܗ ܐܲܪܝܵܐ: ܐܝܼܬ ܠܘܼܟ ܥܲܠܝܼ ܟܠܵܝ ܐܲܢܹܐ ܡܸܢܕܝܵܢܹ̈ܐ ܕܡܘܼܕܟܸܪܘܼܟ ܘܙܵܘܕܵܐ ܡܸܢܵܝ. ܗܵܝܓܵܗ ܩܵܡ ܡܲܩܸܡܠܹܗ ܥܲܠ ܚܲܙܢܹܗ ܘܥܲܠ ܟܠܵܗ̇ ܕܵܘܸܠܬܹܗ ܘܩܵܡ ܦܵܪܹܫ ܠܹܗ ܡ̣ܢ ܟܠܵܝ ܥܲܡܵܠܘܼ̈ܗܝ ܘܩܵܡ ܡܝܲܩܸܪܹܗ ܙܵܘܕܵܐ ܡ̣ܢ ܟܠܵܝ: ܘܟܲܕ ܚܙܹܠܘܿܢ ܓܘܼܪ̈ܵܢܹܐ ܕܡܲܠܟܵܐ ܐܵܗܵܐ ܐܝܼܩܵܪܵܐ ܘܐܵܗܵܐ ܕܲܪܓ݂ܵܐ ܕܦܸܫܠܘܿܢ ܝܗܝܼܒܹ̈ܐ ܩܵܬܹܗ ܪܵܒܵܐ ܚܡܸܨܠܘܿܢ ܘܡܛܸܐ ܠܵܗ̇ ܠܓܵܢܵܝ ܘܫܠܸܡܠܘܿܢ ܟܠܵܝ ܕܡܲܕܸܪܝܼ ܠܹܗ ܠܸܒܵܐ ܕܡܲܠܟܵܐ ܕܲܪܩܘܼܒ݂ܠܹܗ. ܦܣܘܩܐ. ܛ. ܩܡܚ ܚܲܕ ܝܵܘܡܵܐ ܐ݇ܬܹܠܵܗ̇ ܪܵܒܵܐ ܚܘܿܫܝܼܵܐ ܕܐܲܪܝܵܐ ܡ̣ܢ ܚܲܕ ܒܸܣܪܵܐ ܕܦܝܼܫܵܐ ܗ݇ܘܵܐ ܒܘܼܫܠܵܐ ܩܵܬܹܗ ܘܦܪܸܫܠܹܗ ܡܸܢܹܗ ܚܲܕ ܣܵܗܡܵܐ ܘܦܘܼܩܸܕܠܹܗ ܠܟ̰ܲܩܵܠ ܕܢܵܛܹܪ ܗ݇ܘܵܐ ܠܹܗ ܩܵܬܹܗ ܘܛܲܫܹܐ ܗ݇ܘܵܐ ܠܹܗ ܒܚܕܵܐ ܕܘܼܟܬܵܐ ܦܪܝܼܫܬܵܐ ܕܐܵܟܹܠ ܗ݇ܘܵܐ ܠܹܗ ܒܵܬ݇ܪ ܗܵܕܵܐ. ܘܥܒܸܕܠܹܗ ܟ̰ܲܩܵܠ ܐܲܝܟ ܕܦܘܼܩܸܕܠܹܗ ܐܲܪܝܵܐ. ܐܝܼܢܵܐ ܕܸܫܡܸܢܹ̈ܐ ܕܟ̰ܲܩܵܠ ܩܵܡ ܫܵܩܠܝܼܠܹܗ ܡ̣ܢ ܗ̇ܝ ܕܘܼܟܬܵܐ ܕܛܘܼܫܝܹܗ ܗ݇ܘܵܐ ܒܝܼܵܗ̇ ܘܩܵܡ ܠܲܒܠܝܼܠܹܗ ܠܒܲܝܬܹܗ ܘܩܵܡ ܛܲܫܝܼ ܠܹܗ ܬܲܡ̇ܢ ܟܲܕ ܗ̇ܘ ܟ̰ܲܩܵܠ ܠܲܝܬ ܗ݇ܘܵܐ ܠܹܗ ܗܸܟ ܚܲܒܪܵܐ ܒܐܵܗܵܐ ܫܘܼܓ݂ܠܵܐ. ܗܵܝܓܵܗ ܐ݇ܬܹܠܘܿܢ ܠܸܩܒ݂ܵܠܵܐ ܡܸܢܹܗ ܘܠܸܕܪܵܝܵܐ ܒܘܼܚܬܵܢܹ̈ܐ ܒܸܩܕܵܠܹܗ. ܘܒܩܲܕܲܡܬܵܐ ܛܠܸܒܠܹܗ ܐܲܪܝܵܐ ܛܥܵܡܬܵܐ ܘܐ݇ܡܸܪܹܗ ܕܦܵܐܹܫ ܗ݇ܘܵܐ ܡܘܼܬ݇ܝܵܐ ܗ̇ܘ ܩܸܛܥܵܐ ܕܒܸܣܪܵܐ ܘܐ݇ܙܸܠܹܗ ܟ̰ܲܩܵܠ ܕܡܲܝܬܸܐ ܗ݇ܘܵܐ ܠܹܗ ܘܠܵܐ ܡܘܼܫܟ̰ܸܚܠܹܗ. ܘܠܹܐ ܗ݇ܘܵܐ ܪܥܝܼܫܵܐ ܗ̇ܘ ܡܸܣܟܹܢܵܐ ܒܦܲܢܕܹ̈ܐ ܕܦܠܝܼܚܹ̈ܐ ܗ݇ܘ݂ܵܘ ܥܲܠܘܼܗܝ. ܘܐ݇ܬܹܠܘܿܢ ܟ݇ܠܵܝ ܐܵܢܝܼ ܒܝܼܫܹ̈ܐ ܘܝܬܸܒ݂ܠܘܿܢ ܒܡܲܓ̰ܠܝܼܣ ܕܐܲܪܝܵܐ. ܗܵܝܓܵܗ ܡܲܠܟܵܐ ܡܸܕܪܹܐ ܛܠܸܒܠܹܗ ܠܗ̇ܘ ܩܸܛܥܵܐ ܕܒܸܣܪܵܐ ܘܬܢܹܐ ܠܹܗ ܠܦܘܼܩܕܵܢܹܗ ܪܵܒܵܐ ܓܵܗܹ̈ܐ ܒܩܵܠܵܐ ܪܵܡܵܐ ܘܒܟܲܪܒܵܐ ܘܟ̰ܲܩܵܠ ܦܸܫܠܹܗ ܢܟ݂ܝܼܦܵܐ ܘܡܘܼܥܲܛܲܠ ܘܓܘܼܫܸܩܠܘܿܢ ܐܵܢܝܼ ܚܲܕ ܒܗ̇ܘ ܐ݇ܚܹܪ݇ܢܵܐ. ܘܚܲܕ ܡܸܢܵܝ ܐܲܝܟ ܝܵܗܒ݂ܵܢܵܐ ܕܚܲܒܪܵܐ ܘܓܵܠܝܵܢܵܐ ܕܫܪܵܪܵܐ ܐ݇ܡܸܪܹܗ: ܐܲܚܢܲܢ ܕܲܝܢܲܢ ܝܼܠܹܗ ܕܡܲܕܥܲܚ ܠܡܲܠܟܵܐ ܗ̇ܘ ܡܸܢܕܝܼ ܕܡܲܡܛܸܐ ܠܹܗ ܙܝܵܢܵܐ ܘܙܵܪܵܪ ܐܵܦܸܢ ܗܹܡܸܙܡܵܢ ܝܲܩܪܸܢܵܐ ܥܲܠ ܗ̇ܘ ܕܝܲܩܪܸܢܵܐ ܥܲܠܘܼܗܝ. ܝܵܥܢܹܐ ܕܫܡܝܼܥܵܐ ܗ݇ܘܵܐ ܕܟ̰ܲܩܵܠ ܠܘܼܒܠܹܗ ܗ݇ܘܵܐ ܗ̇ܘ ܩܸܛܥܵܐ ܕܒܸܣܪܵܐ ܠܒܲܝܬܹܗ. ܐ݇ܡܸܪܹܗ ܗ̇ܘ ܐ݇ܚܹܪ݇ܢܵܐ: ܐܵܢܵܐ ܠܹܐ ܝܘܸܢ ܗܲܡܘܼܢܹܐ ܕܟ̰ܲܩܵܠ ܥܵܒܹܕ ܗܵܕܟ݂ܵܐ ܡܸܢܕܝܼ: ܐܸܠܵܐ ܠܵܙܹܡ ܝܼܠܵܗ̇ ܒܲܩܲܪܬܵܐ ܘܨܲܚܨܵܝܬܵܐ: ܡܣܵܒܵܒ ܕܝܼܕܲܥܬܵܐ ܕܒܸܪ̈ܝܵܬܹܐ ܪܵܒܵܐ ܟ̰ܵܬܘܼܢ ܝܼܠܵܗ̇. ܘܐ݇ܡܸܪܹܗ ܗ̇ܘ ܐ݇ܚܹܪ݇ܢܵܐ: ܡܸܓ̰ܸܕ ܟ̰ܵܬܘܼܢ ܝܼܠܵܗ̇ ܝܼܕܲܥܬܵܐ ܕܗܵܕܟ݂ܵܐ ܡܸܢܕܝܼܵܢܹ̈ܐ ܛܸܫܝܹ̈ܐ: ܐܸܠܵܐ ܒܸܚܫܵܒ݂ܵܐ ܝܘܸܢ ܕܐܸܢ ܒܲܠܒܹܝܬܘܿܢ ܠܹܗ ܐܵܗܵܐ ܫܘܼܓ݂ܠܵܐ ܒܸܕ ܕܐܪܝܐ ܘܕܫܥܗܪ ܥܢܘܝܐ ܒܪ ܟ̰ܩܠ. ܩܢܛ ܡܲܫܟ̰ܚܝܼܬܘܿܢ ܠܹܗ ܗ̇ܘ ܒܸܣܪܵܐ ܗ̇ܘ ܒܸܣܪܵܐ ܒܒܲܝܬܵܐ ܕܟ̰ܲܩܵܠ ܘܓܵܪܵܓ ܗܲܡܸܢܲܚ ܠܟܠ ܡܸܢܕܝܼ ܕܦܝܼܫܵܐ ܝܠܹܗ ܬܘܼܢܝܵܐ ܥܲܠܘܼܗܝ: ܝܵܥܢܹܐ ܕܐܝܼܬ ܠܹܗ ܦܲܢܕܹ̈ܐ ܘܦܸܥܠܹ̈ܐ ܘܒܲܨܘܼܪ̈ܘܵܬܹܐ ܘܡܘܼܡܹ̈ܐ ܘܥܲܝܒܹ̈ܐ ܕܠܹܐ ܐܵܬܝܼ ܠܩܲܒܘܼܠܹܐ. ܐ݇ܡܸܪܹܗ ܗ̇ܘ ܐ݇ܚܹܪ݇ܢܵܐ: ܐܸܢ ܫܪܵܪܵܐ ܦܸܫܠܹܗ ܓܸܠܵܐ ܐܲܝܟ݂ ܕܒܹܐܡܵܪܵܐ ܝܬܘܿܢ: ܠܵܐ ܐܲܚܟ̰ܝܼ ܐܝܼܬ ܒܐܵܗܵܐ ܫܘܼܓ݂ܠܵܐ ܕܲܓ݂ܵܠܘܼܬܵܐ ܘܩܲܠܒܘܼܬܵܐ ܐܸܠܵܐ ܐܵܦ ܢܵܫܸܟܘܼܪܘܼܬܵܐ ܘܩܲܫܕܲܪܬܵܐ ܥܲܠ ܡܲܠܟܵܐ ܘܡܲܣܚܲܪܬܵܐ ܒܝܹܗ. ܐ݇ܡܸܪܹܗ ܗ̇ܘ ܐ݇ܚܹܪ݇ܢܵܐ: ܡܸܓ̰ܸܕ ܒܸܚܙܵܝܵܐ ܝܘܸܢ ܒܝܼܵܘܟ݂ܘܿܢ ܒܲܗܪܵܐ ܕܟܹܐܢܘܼܬܵܐ ܘܕܡܝܲܬܪܘܼܬܵܐ ܘܠܹܐ ܡܵܨܹܝܢ ܕܕܲܓܠܸܢܵܘܟ݂ܘܿܢ. ܘܚܵܛܸܪܓ̰ܲܡܥ ܝܼܘܸܢ ܕܐܸܢ ܫܲܕܸܪ ܡܲܠܟܵܐ ܚܲܕ ܐ݇ܢܵܫܵܐ ܡܗܲܝܡܢܵܐ ܘܬܲܦ̮ܫܸܬ ܠܹܗ ܒܲܝܬܹܗ ܒܸܕ ܓܵܠܹܐ ܫܪܵܪܵܐ. ܐ݇ܡܸܪܹܗ ܗ̇ܘ ܐ݇ܚܹܪ݇ܢܵܐ: ܐܸܢ ܒܵܥܹܐ ܡܲܠܟܵܐ ܕܬܲܦ̮ܬܸܫ ܠܹܗ ܒܲܝܬܹܗ ܥܵܒܹܕ ܓ̰ܲܠܕܹܐ: ܡܣܵܒܵܒ ܕܥܲܝܢܹ̈ܐ ܕܟ̰ܲܩܵܠ ܦܬܝܼܚܹ̈ܐ ܝܢܵܐ ܘܐܝܼܬ ܠܹܗ ܓܵܫܘܿܫܹ̈ܐ ܠܲܟ݂ܵܐ ܘܬܲܡ̇ܢ. ܘܗܲܪ ܗܘܹܠܘܿܢ ܬܲܢܘܼܝܹܐ ܐܲܝܟ ܐܲܢܹܐ ܚܲܒܪܹ̈ܐ ܗܲܠ ܕܢܦܸܠܹܗ ܫܸܟ ܒܠܸܒܵܐ ܕܐܲܪܝܵܐ. ܘܦܘܼܩܸܕܠܹܗ ܕܐܵܬܹܐ ܟ̰ܲܩܵܠ ܘܐ݇ܬܹܠܹܗ ܘܐ݇ܬܹܠܹܗ ܘܐ݇ܡܸܪܹܗ ܩܵܬܹܗ: ܐܲܝܟܵܐ ܝܠܹܗ ܗ̇ܘ ܒܸܣܪܵܐ ܕܐ݇ܡܸܪܝܼ ܩܵܬܘܼܟ ܕܢܵܛܪܸܬ ܗ݇ܘܵܐ ܠܹܐ ܩܵܐ ܛܥܵܡܬܝܼ¿ ܐ݇ܡܸܪܹܗ ܟ̰ܲܩܵܠ: ܝܗܸܒ݂ܠܝܼ ܠܣܸܦܪܵܟ̰ܝܼ ܕܗܲܕܸܪܹܗ ܩܵܐ ܡܲܠܟܵܐ. ܩܪܹܠܹܗ ܡܲܠܟܵܐ ܠܣܸܦܪܵܟ̰ܝܼ (ܘܐܵܦ ܐܵܗܵܐ ܚܲܒܪܹܗ ܚܲܕ ܗ݇ܘܵܐ ܥܲܡ ܕܸܫܡܸܢܹ̈ܐ ܕܟ̰ܲܩܵܠ) ܘܒܘܼܩܸܪܹܗ ܡܸܢܹܗ ܥܲܠ ܗ̇ܘ ܒܸܣܪܵܐ ܘܐ݇ܡܸܪܹܗ: ܕܲܓܘܼܠܹܐ ܝܠܹܗ: ܠܹܐ ܝܠܹܗ ܝܗܝܼܒ݂ܵܐ ܩܵܬܝܼ ܟ̰ܘܼ ܡܸܢܕܝܼ. ܘܫܘܼܕܸܪܹܗ ܐܲܪܝܵܐ ܚܲܕܕ ܦܲܪܨܘܼܦܵܐ ܡܗܲܝܡܢܵܐ ܠܒܲܝܬܵܐ ܕܟ̰ܲܩܵܠ ܕܛܲܘܹܐ ܗ݇ܘܵܐ ܥܲܠ ܗ̇ܘ ܒܸܣܪܵܐ ܘܛܘܼܘܹܐ ܠܹܗ ܘܩܵܡ ܡܲܫܟ̰ܸܚܠܹܗ ܘܩܵܡ ܡܲܝܬܸܐ ܠܹܗ ܩܵܐ ܐܲܪܝܵܐ. ܗܵܝܓܵܗ ܩܘܼܪܒܸܢܹܗ ܠܟܸܣ ܐܲܪܝܵܐ ܚܲܕ ܕܹܐܒ݂ܵܐ ܕܗܲܠ ܗ̇ܝ ܥܕܵܢܵܐ ܠܹܐ ܗ݇ܘܵܐ ܗܘܼܡܙܸܡܵܐ ܘܡܲܚܙܘܼܝܹܐ ܗ݇ܘܵܐ ܕܗ̇ܘ ܚܲܕ ܟܹܐܢܵܐ ܝܠܹܗ ܘܙܲܕܝܼܩܵܐ ܘܡ̣ܢ ܬܸܓ݂ܡܵܐ ܕܩܲܕܝܼܫܹ̈ܐ ܐܵܢܝܼ ܕܠܹܐ ܗܲܡܙܸܡܝܼ ܗܸܟ̰ ܥܲܠ ܩܢ ܦܣܘܩܐ. ܛ. ܚܲܕ ܡܸܢܕܝܼ ܕܠܹܐ ܝܵܕܥܝܼ ܠܹܗ ܗܲܠ ܕܦܵܐܹܫ ܓܸܠܝܵܐ ܫܪܵܪܵܐ ܬܲܡܵܡ ܘܐ݇ܡܸܪܹܗ: ܐܵܕܝܼܵܐ ܕܝܕܸܥܠܹܗ ܡܲܠܟܵܐ ܩܲܠܒܘܼܬܵܐ ܕܟ̰ܲܩܵܠ ܓܵܪܵܓ ܠܵܐ ܦܲܚܸܠ ܠܹܗ: ܕܐܸܢ ܦܲܚܸܠ ܠܹܗ ܓܢܵܗܹܗ: ܠܹܐ ܡܵܨܹܐ ܒܵܬ݇ܪ ܗܵܕܵܐ ܡܲܠܟܵܐ ܕܝܵܕܹܥ ܩܲܠܒܘܼܬܵܐ ܕܩܲܠܒܵܙܲܢܓ ܐܵܦܠܵܐ ܓܢܵܗܵܐ ܕܗ̇ܘ ܕܝܼܠܹܗ ܡܵܪܹܐ ܓܢܵܗܵܐ. ܘܦܘܼܩܸܕܠܹܗ ܡܲܠܟܵܐ ܕܦܵܐܹܫ ܦܘܼܠܛܵܐ ܟ̰ܲܩܵܠ ܘܕܸܪܝܵܐ ܒܕܘܼܣܵܚ. ܘܐ݇ܡܸܪܹܗ ܚܲܕ ܡ̣ܢ ܗܲܕܵܡܹ̈ܐ ܕܗ̇ܘ ܡܵܘܬܒ݂ܵܐ: ܥܲܓ̰ܘܼܒܹܐ ܝܘܸܢ ܒܗܵܘܢܹܗ ܕܡܲܠܟܵܐ ܘܒܝܼܕܲܥܬܹܗ ܒܗܵܕܟ݂ܵܐ ܫܘܼܓ݂ܠܹ̈ܐ: ܝܵܥܢܹܐ ܕܵܐܟ݂ܝܼ ܛܫܹܠܹܗ ܡܸܢܹܗ ܐܵܗܵܐ ܡܸܢܕܝܼ ܘܕܵܐܟ݂ܝܼ ܠܹܐ ܝܠܹܗ ܒܝܼܕܵܥܵܐ ܟܡܵܐ ܩܲܠܒ ܝܼܠܹܗ ܘܟܡܵܐ ܒܝܼܫܵܐ ܝܠܹܗ ܐܵܗܵܐ ܟ̰ܲܩܵܠ. ܘܒܝܼܫ ܙܵܘܕܵܐ ܥܲܓ̰ܘܼܒܹܐ ܝܘܸܢ ܕܒܸܚܙܵܝܵܐ ܝܘܸܢ ܕܐܝܼܬ ܒܠܸܒܹܗ ܕܦܲܚܸܠ ܠܹܗ ܟܲܕ ܚܙܹܠܹܗ ܡܸܢܹܗ ܠܐܵܗܵܐ ܚܵܝܵܢܵܬܘܼܬܵܐ ܓܘܼܪܬܵܐ. ܐܝܼܢܵܐ ܐܲܪܝܵܐ ܒܵܬ݇ܪ ܟܠܵܝ ܐܲܢܹܐ ܗܹܡܸܙܡܵܢܹ̈ܐ ܓܸܢܝܵܐ ܗ݇ܘܵܐ ܠܪܲܚܘܼܡܹܐ ܥܲܠ ܟ̰ܲܩܵܠ ܘܒܚܲܕ ܬܵܗܵܪ ܒܸܙܕܵܥܵܐ ܗ݇ܘܵܐ ܕܠܵܐ ܗܵܘܹܐ ܚܠܝܼܛܵܐ ܒܐܵܗܵܐ ܫܘܼܓ݂ܠܵܐ. ܘܒܘܿܬ ܐܵܗܵܐ ܫܘܼܕܸܪܹܗ ܠܚܲܕ ܡ̣ܢ ܗܲܕܵܡܹ̈ܐ ܕܡܵܘܬܒ݂ܵܐ ܠܟܸܣܠܹܗ ܐܲܝܟ ܠܸܛܠܵܒܵܐ ܦܲܚܲܠܬܵܐ ܡܸܢܹܗ. ܘܕܸܪܹܗ ܗ̇ܘ ܘܡܘܼܕܸܪܹܗ ܡ݂ܢ ܦܘܼܡܵܐ ܕܟ̰ܲܩܵܠ ܚܲܕ ܓ̰ܲܘܵܐܒ ܟ̰ܸܡ ܡܲܟܪܸܒܵܢܵܐ ܕܗ̇ܘ ܬܘܼܪܨܘܼܗܝ ܗ݇ܘܵܐ ܡ̣ܢ ܓܵܢܘܼܗܝ. ܗܵܝܓܵܗ ܟ̰ܸܡ ܟܪܸܒܠܹܗ ܐܲܪܝܵܐ ܒܘܿܬ ܗ̇ܘ ܓ̰ܘܼܘܵܒ ܘܦܘܼܩܸܕܠܹܗ ܕܦܵܐܹܫ ܩܛܝܼܠܵܐ ܟ̰ܲܩܵܠ. ܘܝܕܸܥܠܵܗ̇ ܒܐܵܗܵܐ ܓܸܕܫܵܐ ܝܸܡܵܐ ܕܐܲܪܝܵܐ ܘܫܘܼܕܸܪܵܗ̇ ܕܠܵܐ ܦܵܐܹܫ ܬܘܼܡܸܡܵܐ ܦܘܼܩܕܵܢܵܐ ܕܐܲܪܝܵܐ ܗܲܠ ܕܚܵܙܝܵܐ ܠܹܗ. ܘܥܒܸܪܵܗ̇ ܠܟܸܣ ܒܪܘܿܢܵܗ̇ ܘܐ݇ܡܸܪܵܗ̇ ܩܵܬܹܗ: ܒܪܘܿܢܝܼ ܒܘܿܬ ܐܲܝܢܝܼ ܓܢܵܗܵܐ ܦܘܼܩܸܕܠܘܼܟ ܕܦܵܐܹܫ ܩܛܝܼܠܵܐ ܟ̰ܲܩܵܠ¿ ܘܬܘܼܢܹܠܹܗ ܩܵܬܵܗ̇ ܡܸܢܕܝܼ ܕܗܘܝܼܵܐ ܗ݇ܘܵܐ. ܘܐ݇ܡܸܪܵܗ̇: ܡܘܼܠܝܸܙܠܘܼܟ ܒܪܘܿܢܝܼ. ܗܵܘܢܵܢܵܐ ܟܹܐ ܦܵܪܹ̈ܩ ܡ̣ܢ ܦܲܫܲܡܬܵܐ ܒܡܣܲܝܒܪܵܢܘܼܬܵܐ ܘܒܥܪܲܩܬܹܗ ܡ̣ܢ ܡܲܠܝܲܙܬܵܐ. ܡܣܵܒܵܒ ܕܡܲܠܝܸܙܵܢܵܐ ܟܹܐ ܩܵܛܹܦ ܗܲܡܵܫܵܐ ܡ̣ܢ ܡܲܠܝܲܙܬܹܗ ܛܥܘܼܢܬܵܐ ܕܦܲܫܲܡܬܵܐ ܒܘܿܬ ܐܝܠܕ ܘܒܠܕ ܘܐܝܪܟ݂ܬ. ܩܢܙ ܘܟܲܕ ܫܠܸܡܠܘܿܢ ܟܠܵܝ ܠܗ̇ܘ ܡܸܢܕܝܼ ܕܗܘܼܡܙܸܡܠܘܿܢ ܥܲܡ ܚܕܵܕܹ̈ܐ ܕܸܪܘܿܢ ܠܟܸܣܠܹܗ ܒܝܵܘܡܵܐ ܕܫܲܒ݂ܥܵܐ ܘܐ݇ܡܸܪܘܿܢ ܩܵܬܹܗ: ܝܵܐ ܡܲܠܟܵܐ ܨܘܼܚܨܸܠܲܢ ܟܬܵܒܹ̈ܐ ܕܝܼܲܢ ܕܝܵܕܥܲܚ ܗ݇ܘܵܘ ܦܘܼܫܵܩܵܐ ܕܚܸܠܡܘܼ̈ܟ ܘܡܘܼܫܟ̰ܸܚܠܲܢ ܡܸܓ̰ܸܕ ܦܘܼ̈ܫܵܩܵܝ: ܐܸܠܵܐ ܠܹܐ ܡܵܨܲܚ ܕܬܲܢܲܚ ܠܹܐ ܐܸܠܵܐ ܩܵܬܘܼܟ ܒܢܲܦ̮ܫܘܼܟ ܘܟ̰ܘܼ ܐ݇ܢܵܫܵܐ ܐ݇ܚܹܪ݇ܢܵܐ ܓܵܪܵܓ ܠܵܐ ܗܵܘܹܐ ܗܵܙܹܪ. ܘܦܘܼܩܸܕܠܹܗ ܡܲܠܟܵܐ ܘܦܠܸܛܠܘܿܢ ܟܠܵܝ ܐܵܢ ܕܗܵܙܹܪ ܗ݇ܘܵܘ ܬܲܡ̇ܢ ܘܦܸܫܠܹܗ ܒܢܲܦ̮ܫܹܗ ܥܲܡܵܝ. ܘܬܘܼܢܹܠܘܿܢ ܩܵܬܹܗ ܗܹܡܸܙܡܵܢܵܝ̈. ܘܐ݇ܡܸܪܹܗ ܩܵܬܵܝ: ܡܵܘܬܵܐ ܒܝܼܫ ܨܦܵܝܝܼ ܝܠܹܗ ܡ̣ܢ ܚܲܝܹ̈ܐ ܐܸܢ ܐܵܢܵܐ ܩܛܸܠܝܼ ܠܐܵܢܝܼ ܕܟܹܐ ܡܲܚܸܒܸܢܘܿܢ ܐܲܝܟ ܓܵܢܝܼ. ܘܐܵܢܵܐ ܗܲܪ ܒܸܕ ܡܵܝܬܹܢ ܘܚܲܝܹ̈ܐ ܟܸܪ̈ܝܹܐ ܝܢܵܐ ܘܠܹܐ ܝܘܸܢ ܡܲܠܟܵܐ ܗܲܠ ܐܵܒܵܕ. ܘܡܵܘܬܵܐ ܘܦܪܵܫܬܵܐ ܡ̣ܢ ܥܲܙܝܼ̈ܙܝܼ ܚܲܕ ܝܢܵܐ. ܐ݇ܡܸܪܘܿܢ ܩܵܬܹܗ ܒܪܲܗܡܵܝܹܐ: ܠܹܐ ܝܠܵܗ̇ ܗܹܡܸܙܡܵܢܘܼܟ ܕܘܼܙ ܝܵܐ ܡܲܠܟܵܐ ܘܠܵܐ ܗܵܘܢܵܢܬܵܐ. ܕܡܲܚܘܼܒܹܐ ܝܘܸܬ ܠܐ݇ܚܹܪ̈݇ܢܹܐ ܙܵܘܕܵܐ ܡ̣ܢ ܓܵܢܘܼܟ. ܚܙܝܼ ܬܲܚܡܸܢ ܥܲܠ ܓܵܢܘܼܟ ܘܥܲܠ ܡܲܠܟܘܼܬܘܼܟ ܘܥܒ݂ܘܿܕ ܗ̇ܘ ܡܸܢܕܝܼ ܕܐܝܼܬܠܘܼܟ ܒܝܹܗ ܣܲܒ݂ܪܵܐ ܫܲܪܝܼܪܵܐ ܘܒܣܘܿܡ ܘܚܕܝܼ ܒܡܲܠܟܘܼܬܘܼܟ ܩܵܕ݇ܡ ܪܲܥܝܲܬܘܼܟ ܕܒܝܼܵܝ ܓܘܼܪܵܐ ܝܘܸܬ ܘܛܘܼܒ݂ܵܢܵܐ ܘܢܲܨܝܼܚܵܐ ܘܠܵܐ ܫܵܒ݂ܩܸܬ ܡܸܢܕܝܼ ܓܘܼܪܵܐ ܘܕܵܒ݂ܩܸܬ ܒܐܝܼܕܘܼܟ ܗ̇ܘ ܙܥܘܿܪܵܐ ܘܛܲܠܩܸܬ ܓܵܢܘܼܟ. ܡܣܵܒܵܒ ܕܩܲܪܢܵܫܵܐ ܟܹܐ ܡܲܚܸܒ ܚܲܝܹ̈ܐ ܒܘܿܬ ܚܘܼܒܵܐ ܕܓܵܢܹܗ ܘܠܹܐ ܡܲܚܸܒ ܐ݇ܢܵܫܹ̈ܐ ܐ݇ܚܹܪ̈݇ܢܹܐ ܐܸܠܵܐ ܕܚܵܕܹܐ ܘܒܵܣܹܡ ܒܝܼܵܝ ܩܚܲܝ̈ܘܼܗܝ. ܘܚܲܝ̈ܘܼܟ ܘܩܘܼܝܵܡܘܼܟ ܒܐܲܠܵܗܵܐ ܝܢܵܐ ܘܒܡܲܠܟܘܼܬܘܼܟ ܘܠܹܐ ܝܘܸܬ ܩܸܢܝܘܼܗ̇ ܡܲܠܟܘܼܬܘܼܟ ܐܸܠܵܐ ܒܙܲܗܡܲܬܹ̈ܐ ܓܘܼܪܹ̈ܐ ܒܡܸܬܚܵܐ ܝܵܪܝܼܟ݂ܵܐ ܕܝܲܪ̈ܚܹܐ ܘܕܫܸܢܹ̈ܐ. ܘܠܹܐ ܠܵܚܡܵܐ ܐܵܕܝܼܵܐ ܕܪܵܦܣܸܬ ܠܵܗ̇ ܘܡܲܣܠܹܝܬ ܠܵܗ̇ ܒܘܿܬ ܚܲܕ ܡܸܢܕܝܼ ܒܲܨܘܼܪܵܐ. ܒܲܣ ܫܡܸܥ ܡܸܢܲܢ ܘܒܥܝܼ ܛܵܒ݂ܬܵܐ ܕܓܵܢܘܼܟ ܘܫܒ݂ܘܿܩ ܠܟܠ ܡܸܢܕܝܼ ܐ݇ܚܹܪ݇ܢܵܐ ܕܠܲܝܬ ܙܕܘܼܥܬܵܐ ܡܸܢܹܗ. ܘܟܲܕ ܚܙܸܠܹܗ ܡܲܠܟܵܐ ܕܒܪ̈ܲܗܡܵܝܹܐ ܡܘܼܪܝܸܟ݂ܠܘܿܢ ܠܸܫܵܢܵܝ ܩܢܚ ܦܣܘܩܐ. ܝ. ܥܲܠܘܼܗܝ ܘܦܬܸܚܠܘܿܢ ܦܘܼܡܵܝ ܘܗܘܼܡܙܸܡܠܘܿܢ ܥܲܡܹܗ ܕܠܵܐ ܦܲܪܕܵܐ ܘܕܠܵܐ ܢܟܸܦܬܵܐ ܥܸܩܠܹܗ ܪܵܒܵܐ ܘܥܒܸܕܠܹܗ ܚܸܫܵܐ ܓܘܼܪܵܐ ܘܩܸܡܠܹܗ ܡ̣ܢ ܟܸܣܠܵܝ ܘܥܒܸܪܹܗ ܠܡܲܢܙܝܼܠܹܗ ܓܵܘܵܝܵܐ ܘܢܦܸܠܹܗ ܦܘܼܡܹܗ ܬ݇ܚܬܵܝܵܐ ܘܫܘܼܪܹܠܹܗ ܠܸܒܟ݂ܵܝܵܐ ܘܒܸܚܕܵܪܵܐ ܗ݇ܘܵܐ ܠܚܵܨܹܗ ܘܠܟܹܪ݇ܣܹܗ ܐܲܝܟ ܢܘܼܢܵܐ ܕܕܵܒ݂ܩܝܼ ܠܹܗ ܡ̣ܢ ܡܝܼ̈ܵܐ ܘܪܲܦܝܼ ܠܹܗ ܥܲܠ ܐܲܪܥܵܐ ܘܒܹܐܡܵܪܵܐ ܗ݇ܘܵܐ ܩܵܐ ܓܵܢܹܗ: ܠܹܐ ܝܘܸܢ ܒܝܼܕܵܥܵܐ ܐܲܝܢܝܼ ܡܸܢܵܝ ܒܝܼܫ ܟ̰ܵܬܘܿܢ ܝܼܠܵܗ̇ ܘܐܲܝܢܝܼ ܦܵܪܫܸܢ: ܡܵܘܬܝܼ ܝܵܐ ܡܵܘܬܵܐ ܕܥܲܙܝܼ̈ܙܝܼ. ܠܵܐ ܦܸܫܠܵܗ̇ ܠܝܼ ܚܲܕܘܼܬܵܐ ܟܡܵܐ ܕܚܵܝܵܐ ܝܘܸܢ ܘܡܲܠܟܘܼܗܝ ܠܹܐ ܝܠܵܗ̇ ܦܵܝܫܵܢܬܵܐ ܠܐܵܒܵܕ ܘܩܵܐ ܡܘܼܕܝܼ ܝܠܵܗ̇ ܒܗܵܕܟ݂ܵܐ ܫܲܪ̈ܛܹܐ¿ ܚܲܝ̈ܝܼ ܒܸܕ ܗܵܘܝܼ ܬܥܝܼܫܹ̈ܐ ܘܡܲܪܝܼܪܹ̈ܐ ܐܸܢ ܠܵܐ ܚܵܙܹܝܢ ܠܐܝܼܪܵܟ݂ܵܬ ܕܵܐܟ݂ܝܼ ܬܲܓܒܸܪܸܢܵܗ̇ ܡܲܠܟܘܼܬܵܐ ܐܸܢ ܛܠܸܩܠܹܗ ܘܡܝܼܬܠܹܗ ܐܝܼܠܵܕ ܘܲܙܝܼܪܝܼ¿ ܘܕܵܐܟ݂ܝܼ ܒܸܕ ܚܲܡܸܢܵܗ̇ ܓܵܢܝܼ ܐܸܢ ܦܵܐܹܫ ܩܛܝܼܠܵܐ ܗ̇ܘ ܦܝܼܠܝܼ ܚܘܵܪܵܐ ܘܣܘܼܣܬܝܼ ܫܲܦܝܼܪܬܵܐ¿ ܘܕܵܐܟ݂ܝܼ ܒܸܕ ܩܵܪܝܼ ܠܝܼ ܡܲܠܟܵܐ ܐܸܢ ܡܲܩܛܸܠܸܢ ܠܐܵܢܝܼ ܕܝܼܢܵܐ ܒܸܛܠܵܒܵܐ ܒܪ̈ܲܗܡܵܝܹܐ¿ ܘܡܘܼܕܝܼ ܥܵܒ݂ܕܸܢ ܒܐܵܗܵܐ ܕܘܼܢܝܹܐ ܒܵܬ݇ܪ ܡܸܢܵܝ: ܘܦܠܸܛܠܹܗ ܚܲܒܪܵܐ ܒܟܠ ܕܘܼܟܵܐ ܥܲܠ ܚܸܫܵܐ ܛܸܫܝܵܐ ܕܡܲܠܟܵܐ ܘܥܲܠ ܦܣܵܩܣܲܒ݂ܪܹܗ. ܘܟܲܕ ܚܙܹܠܹܗ ܐܝܼܠܵܕ ܚܸܫܵܐ ܘܦܲܫܲܡܬܵܐ ܕܡܲܠܟܵܐ ܬܘܼܚܡܸܢܹܗ ܘܐ݇ܡܸܪܹܗ: ܠܹܐ ܝܠܵܗ̇ ܠܵܚܘܿܡܬܵܐ ܕܐܵܙܹܠ ܘܒܲܩܸܪܹܗ ܥܲܠ ܐܵܗܵܐ ܗܲܓ̰ܲܬ ܕܠܵܐ ܩܪܵܝܹܗ. ܘܐ݇ܙܸܠܹܗ ܠܟܸܣ ܐܝܼܪܵܟ݂ܵܬ ܘܐ݇ܡܸܪܹܗ: ܡ̣ܢ ܗ̇ܝ ܥܕܵܢܵܐ ܕܥܒ݂ܝܼܪܵܐ ܝܘܸܢ ܒܩܘܼܠܘܼܓ݂ ܕܡܲܠܟܵܐ ܠܹܐ ܝܠܹܗ ܥܒ݂ܝܼܕܵܐ ܟ̰ܘܼ ܡܸܢܕܝܼ ܐܸܠܵܐ ܒܚܲܒܪܝܼ ܘܒܡܲܨܠܵܗܲܬܝܼ. ܐܝܼܢܵܐ ܐܵܕܝܼܵܐ ܒܸܚܙܵܝܘܼܗܝ ܝܘܸܢ ܕܛܲܫܘܼܝܹܐ ܝܠܹܗ ܡܸܢܝܼ ܚܲܕ ܚܲܒܪܵܐ ܘܠܹܐ ܝܘܸܢ ܒܝܼܕܵܥܵܐ ܡܘܼܕܝܼ ܝܠܹܗ ܘܠܹܐ ܝܠܹܗ ܒܸܓܠܵܝܹܗ. ܘܩܵܡ ܚܵܙܸܢܹܗ ܡ̣ܢ ܩܵܕ݇ܡ ܚܲܕܟܡܵܐ ܝܵܘܡܵܢܹ̈ܐ ܥܲܡ ܚܕܵܐ ܕܲܣܬܵܐ ܕܒܪ̈ܲܗܡܵܝܹܐ ܒܢܲܦ̮ܫܹܗ ܘܗܘܼܡܙܸܡܠܘܿܢ ܥܲܡܹܗ ܚܲܠܘܵܬܝܼ ܘܒܸܙܕܵܥܵܐ ܝܘܸܢ ܕܠܵܐ ܓܵܠܹܐ ܠܗ݇ܘܿܢ ܣܸܪ ܡܸܢܕܝܼ ܐܝܠܕ ܘܒܠܕ ܘܐܝܪܟ݂ܬ. ܩܢܛ ܡ̣ܢ ܣܸܪܹ̈ܐ ܕܝܼܘܼܗܝ ܘܠܹܐ ܝܘܸܢ ܚܵܛܸܪܓ̰ܲܡܥ ܒܝܼܵܝ ܕܒܸܕ ܬܲܢܝܼ ܠܹܗ ܡܸܢܕܝܵܢܹ̈ܐ ܕܦܵܠܛܝܼ ܡܸܢܵܝ ܙܝܵܢܹ̈ܐ ܘܒܝܼܫܵܬܹ̈ܐ ܩܵܬܹܗ. ܒܘܿܬ ܐܵܗܵܐ ܩܘܼܡ݇ܝ ܙܸܠܝ ܘܥܒ݂ܘܿܪܝ ܠܟܸܣܠܹܗ ܘܒܲܩܸܪܹܗ ܥܲܠ ܐܵܗܵܐ ܗܲܓ̰ܲܬ. ܘܡܲܕܸܥܝ ܠܝܼ ܘܓܠܝܼ ܠܝܼ ܡܸܢܕܝܼ ܕܐܝܼܬ ܒܠܸܒܹܗ. ܕܐܵܢܵܐ ܠܹܐ ܝܘܸܢ ܒܸܡܨܵܝܵܐ ܕܥܵܒ݂ܪܸܢ ܠܟܸܣܠܹܗ. ܘܒܸܙܕܵܥܵܐ ܝܘܸܢ ܕܒܪ̈ܲܗܡܵܝܹܐ ܠܵܐ ܗܵܘܝܼ ܥܒܝܼܕܹ̈ܐ ܦܲܢܕܹ̈ܐ ܡܸܢܕܝܼ ܥܲܠܘܼܗܝ ܘܚܠܝܼܨܘܼܗܝ ܠܸܦܣܵܥܵܐ ܚܕܵܐ ܦܵܣܘܿܥܬܵܐ ܡܲܦܫܸܡܵܢܬܵܐ. ܘܟܹܐ ܝܵܕܥܸܢ ܕܡܲܠܟܵܐ ܐܝܼܬ ܠܹܗ ܐܵܗܵܐ ܥܵܕܲܬ ܕܐܝܼܡܲܢ ܒܸܟܪܵܒܵܐ ܝܠܹܗ ܠܹܐ ܒܲܩܸܪ ܡ̣ܢ ܟ̰ܘܼ ܐ݇ܢܵܫܵܐ: ܘܡܸܢܕܝܼ ܓܘܼܪܵܐ ܘܙܥܘܿܪܵܐ ܠܟܸܣܠܹܗ ܚܲܕ ܝܢܵܐ. ܐ݇ܡܸܪܵܗ̇ ܐܝܼܪܵܟ݂ܵܬ ܐܝܼܬ ܒܹܝܠܝܼ ܘܠܡܲܠܟܵܐ ܚܕܵܐ ܦܝܵܫܬܵܐ ܕܠܸܒܵܐ: ܒܘܿܬ ܐܵܗܵܐ ܠܹܐ ܡܵܨܝܵܐ ܐ݇ܢܵܐ ܕܥܵܒ݂ܪܵܢ ܠܟܸܣܠܹܗ ܒܐܵܗܵܐ ܬܵܗܵܪ. ܐ݇ܡܸܪܹܗ ܐܝܼܠܵܕ ܐܵܕܝܼܵܐ ܠܹܐ ܝܠܵܗ̇ ܥܕܵܢܵܐ ܕܕܵܟ݂ܪܲܬܝ ܗܵܕܟ݂ܵܐ ܩܒ݂ܵܠܝܵܬܹ̈ܐ: ܕܟ̰ܘܼ ܐ݇ܢܵܫܵܐ ܐ݇ܚܹܪ݇ܢܵܐ ܫܒ݂ܘܿܩ ܡܸܢܵܟ݂ܝ ܠܹܐ ܡܵܨܹܐ ܕܥܵܒܹܪ ܠܟܸܣܠܹܗ. ܘܟܡܵܐ ܓܵܗܹ̈ܐ ܫܡܝܼܥܵܐ ܝܘܸܢ ܡܸܢܹܗ ܒܹܐܡܵܪܵܐ: ܟܡܵܐ ܕܗܵܘܹܐ ܚܸܫܝܼ ܓܘܼܪܵܐ ܟܹܐ ܦܲܪܦܸܣ ܐܝܼܡܲܢ ܕܟܹܐ ܐܵܬܝܵܐ ܠܟܸܣܠܝܼ ܐܝܼܪܵܟ݂ܵܬ. ܒܲܣ ܩܘܼܡ݇ܝ ܙܸܠ݇ܝ ܠܟܸܣܠܹܗ ܘܗܲܡܙܸܡܝ ܥܲܡܹܗ ܚܲܕܟܡܵܐ ܗܹܡܸܙܡܵܢܹ̈ܐ ܕܟܹܐ ܝܵܕܥܲܬܝ ܒܝܼܵܝ ܒܸܕ ܚܵܕܹܐ ܠܸܒܹܗ ܘܒܸܕ ܦܲܪܦܸܣ ܗ̇ܘ ܡܸܢܕܝܼ ܚܸܫܵܢܵܐ ܕܐܝܼܬ ܓܵܘ ܠܸܒܹܗ ܘܡܲܕܸܥܝ ܠܝܼ ܓ̰ܘܼܘܵܒܹܗ. ܕܒܐܵܗܵܐ ܐܘܼܪܚܵܐ ܒܸܕ ܗܵܘܝܵܐ ܚܕܵܐ ܛܵܒ݂ܬܵܐ ܓܘܼܪܬܵܐ ܩܵܬܲܢ ܘܩܵܐ ܟܠܵܗ̇ ܪܲܥܝܲܬ. ܘܐ݇ܙܸܠܵܗ̇ ܐܝܼܪܵܟ݂ܵܬ ܘܥܒܸܪܵܗ̇ ܠܟܸܣ ܡܲܠܟܵܐ ܘܝܬܸܒ݂ܠܵܗ̇ ܟܸܣ ܪܹܫܹܗ ܘܐ݇ܡܸܪܵܗ̇: ܡܵܐ ܠܘܼܟ ܝܵܐ ܡܲܠܟܵܐ ܥܲܙܝܼܙܵܐ ܘܡܘܼܕܝܼ ܫܡܝܼܥܵܐ ܝܘܸܬ ܡ̣ܢ ܒܪ̈ܲܗܡܵܝܹܐ¿ ܒܸܚܙܵܝܘܼܟ ܝܼܘܵܢ ܚܸܫܵܢܵܐ. ܐܸܢ ܒܵܣܡܵܐ ܠܘܼܟ ܡܲܕܸܥ ܠܝܼ ܡܘܼܕܝܼ ܐܝܼܬ ܠܘܼܟ ܕܕܲܝܢܲܢ ܝܼܠܹܗ ܕܥܵܒ݂ܕܲܚ ܚܸܫܵܐ ܥܲܡܘܼܟ ܘܡܵܚܲܚ ܚܲܝܠܵܐ ܕܡܲܚܕܲܚ ܠܘܼܟ. ܐ݇ܡܸܪܹܗ ܡܲܠܟܵܐ ܠܵܐ ܒܲܩܪܲܬܝ ܝܵܐ ܒܲܟ݂ܬܵܐ ܥܲܠ ܐܵܗܵܐ ܢܘܼܩܙܵܐ ܘܠܵܐ ܡܲܙܝܸܕܲܬܝ ܚܸܫܝܼ ܩܣ ܦܣܘܩܐ. ܝ. ܘܦܲܫܲܡܬܝܼ. ܕܚܲܕ ܡܸܢܕܝܼ ܝܠܹܗ ܕܓܵܪܵܓ ܗܸܟ̰ ܠܵܐ ܒܲܩܪܲܬܝ ܥܲܠܘܼܗܝ. ܐ݇ܡܸܪܵܗ̇ ܐܝܼܪܵܟ݂ܵܬ: ܗܘܸܐ ܠܝܼ ܩܵܕ݇ܡ ܥܲܝ̈ܢܘܼܟ ܐܲܝܟ ܠܵܐ ܚܫܝܼܚܬܵܐ ܕܝܵܕܥܵܢ ܡܘܼܕܝܼ ܐܝܼܬ ܒܠܸܒܘܼܟ¿ ܐ݇ܢܵܫܵܐ ܗܵܘܢܵܢܵܐ ܗ̇ܘ ܝܼܠܹܗ ܕܐܝܼܡܲܢ ܕܓܵܕܹܫ ܥܲܠܘܼܗܝ ܚܲܕ ܓܸܕܫܵܐ ܡܲܦܫܸܡܵܢܵܐ ܘܚܲܕ ܓ̰ܘܼܪܵܒܵܐ ܓܘܼܪܵܐ ܕܵܒܹܩ ܠܵܗ̇ ܓܵܢܹܗ ܘܗܵܘܹܐ ܠܸܒܵܢܵܐ ܘܫܵܡܹܥ ܒܝܼܫ ܙܵܘܕܵܐ ܠܐ݇ܢܵܫܹ̈ܐ ܦܲܪ̈ܡܝܼܵܢܹܐ ܘܝܵܗܒ݂ܵܢܹ̈ܐ ܕܢܲܨܝܼܗܲܬ ܕܦܵܪܹܫ ܡ̣ܢ ܗ̇ܘ ܓܸܕܫܵܐ ܒܐܘܼܣܬܵܝܘܼܬܵܐ ܘܒܗܵܘܢܵܐ ܘܒܨܲܚܨܵܝܬܵܐ ܘܒܡܲܨܠܵܗܲܬ. ܘܐܲܝܢܝܼ ܕܝܼܠܹܗ ܓܢܵܗܹܗ ܓܘܼܪܵܐ ܗܸܟ ܠܹܐ ܩܵܛܹܥ ܐܘܼܡܘܼܕܹܗ ܡ̣ܢ ܪܲܚܡܹܐ. ܒܲܣ ܗܸܟ̰ ܠܵܐ ܡܲܥܒܸܪܸܬ ܚܸܫܵܐ ܘܦܲܫܲܡܬܵܐ ܒܠܸܒܘܼܟ. ܕܟ̰ܘܼ ܛܵܒ݂ܬܵܐ ܠܹܐ ܐܵܬܝܵܐ ܡ̣ܢ ܚܸܫܵܐ ܐܸܠܵܐ ܟܹܐ ܡܲܚܪܸܒ݂ ܠܣܵܠܵܡܵܬܘܼܬܵܐ ܕܒܲܪܢܵܫܵܐ ܘܟܹܐ ܡܲܚܕܹܐ ܠܕܸܫܡܸܢ. ܐ݇ܡܸܪܹܗ ܡܲܠܟܵܐ ܠܵܐ ܒܲܩܸܪܝ ܥܲܠ ܐܵܗܵܐ ܡܸܢܕܝܼ ܕܒܹܝܩܵܕܵܐ ܝܠܹܗ ܠܸܒܝܼ ܥܲܠܵܟ݂ܝ. ܘܡܸܢܕܝܼ ܕܒܲܩܘܼܪܹܐ ܝܘܲܬܝ ܥܲܠܘܼܗܝ ܠܲܝܬ ܒܝܹܗ ܟ̰ܘܼ ܛܵܒ݂ܬܵܐ ܡܣܵܒܵܒ ܕܚܲܪܬܹܗ ܐܲܒ݂ܕܵܢܵܐ ܕܝܼܝܼ ܝܠܹܗ ܘܐܲܒ݂ܕܵܢܵܟ݂ܝ ܘܐܲܒ݂ܕܵܢܵܐ ܕܪܵܒܵܐ ܐ݇ܢܵܫܹ̈ܐ ܐ݇ܚܹܪ̈݇ܢܹܐ ܡ̣ܢ ܒܢܲܝ̈ ܡܲܠܟܘܼܬܝܼ ܘܕܐܵܢܝܼ ܕܟܹܐ ܡܲܚܸܒܸܢܘܿܢ ܐܲܝܟ ܓܵܢܝܼ. ܝܵܥܢܹܐ: ܒܪ̈ܲܗܡܵܝܹܐ ܬܘܼܢܹܠܘܿܢ ܩܵܬܝܼ ܕܩܸܛܠܵܟ݂ܝ ܢܵܟ̰ܵܪ ܝܼܠܹܗ ܘܩܸܛܠܵܐ ܕܪܵܒܵܐ ܐ݇ܚܹܪ̈݇ܢܹܐ ܕܝܼܢܵܐ ܥܲܙܝܼܙܹ̈ܐ ܥܲܠܝܼ. ܘܡܘܼܕܝܼ ܒܘܼܣܵܡܵܐ ܒܸܕ ܗܵܘܹܐ ܠܝܼ ܒܚܲܝܹ̈ܐ ܒܵܬ݇ܪ ܡܸܢܵܘܟ݂ܘܿܢ¿ ܘܡܲܢ ܝܼܠܹܗ ܕܡܵܨܹܐ ܕܫܵܡܹܥ ܠܹܗ ܐܵܗܵܐ ܚܲܒܪܵܐ ܠܵܐ ܕܵܒܹܩ ܠܹܗ ܚܲܫܵܐ ܘܒܸܟ݂ܝܵܐ¿ ܘܟܲܕ ܫܡܸܥܠܵܗ̇ ܐܝܼܪܵܟ݂ܵܬ ܐܲܢܹܐ ܗܹܡܸܙܡܵܢܹ̈ܐ ܚܓ̰ܸܠܵܗ̇ ܘܙܕܸܥܠܵܗ̇ ܪܵܒܵܐ. ܐܸܠܵܐ ܗܵܘܢܵܗ̇ ܩܵܡ ܡܲܟܠܹܐ ܠܵܗ̇ ܡ̣ܢ ܕܡܲܚܙܝܼܵܐ ܗ݇ܘܵܐ ܩܵܐ ܡܲܠܟܵܐ ܙܕܘܼܥܬܵܗ̇ ܘܐ݇ܡܸܪܵܗ̇: ܠܵܐ ܙܕܸܥ ܝܵܐ ܡܲܠܟܵܐ: ܐܲܚܢܲܢ ܢܸܕܪܵܐ ܝܘܲܚ ܩܵܬܘܼܟ. ܘܐܝܼܬ ܠܘܼܟ ܪܵܒܵܐ ܩܵܪ̈ܵܘܵܫܹܐ ܐ݇ܚܹܪ̈݇ܢܹܐ ܐܲܝܟ ܕܝܼܝܼ ܕܒܝܼܵܝ ܒܸܕ ܫܵܩܠܸܬ ܠܸܒܵܐ ܘܒܸܕ ܚܵܕܹܝܬ. ܐܸܠܵܐ ܒܸܛܠܵܒܵܐ ܝܘܵܢ ܡܸܢܘܼܟ ܐܲܚܟ̰ܝܼ ܚܲܕ ܡܸܢܕܝܼ. ܚܘܼܒܵܐ ܘܪܸܚܡܬܵܐ ܕܐܝܼܬܠܝܼ ܩܵܬܘܼܟ ܒܸܚܠܵܨܝܼ ܐܝܠܕ ܘܒܠܕ ܘܐܝܪܟ݂ܬ. ܩܣܐ ܝܢܵܐ ܕܛܵܠܒܵܢܹܗ ܡܸܢܘܼܟ ܘܚܲܕ ܨܦܵܝܝܼ ܢܲܨܝܼܗܲܬ ܝܼܠܹܗ ܩܵܬܘܼܟ. ܐ݇ܡܸܪܹܗ ܡܲܠܟܵܐ ܡܘܼܕܝܼ ܝܠܹܗ¿ ܐ݇ܡܸܪܵܗ̇: ܦܲܪܦܘܼܠܹܐ ܝܘܵܢ ܒܝܼܘܼܟ ܕܡ̣ܢ ܐܵܕܝܼܵܐ ܠܒܵܬ݇ܪ ܠܵܐ ܬܵܟܠܸܬ ܥܲܠ ܒܪ̈ܲܡܗܵܝܹܐ ܘܠܵܐ ܥܵܒ݂ܕܸܬ ܡܲܨܠܵܗܲܬ ܥܲܡܵܝ ܒܟ̰ܘܼ ܡܸܢܕܝܼ: ܐܸܠܵܐ ܡܲܨܠܵܗܲܬܘܼܟ ܗܵܘܝܵܐ ܥܲܡ ܦܲܪ̈ܨܘܿܦܹܐ ܥܲܡܵܝ ܒܟ̰ܘܼ ܡܸܢܕܝܼ: ܐܸܠܵܐ ܡܲܨܠܵܗܲܬܘܼܟ ܗܵܘܝܵܐ ܥܲܡ ܡܲܚܸܒܝܼ ܛܵܒ݂ܬܘܼܟ. ܡܣܵܒܵܒ ܕܩܸܛܠܵܐ ܚܲܕ ܡܸܢܕܝܼ ܝܠܹܗ ܓܘܼܪܵܐ ܘܠܹܐ ܡܵܨܹܝܬ ܕܡܲܚܹܝܬ ܠܗ̇ܘ ܕܩܸܛܠܘܼܟ ܘܐ݇ܡܝܼܪܬܵܐ ܝܠܵܗ̇ ܒܡܲܬ݂ܠܹ̈ܐ: ܐܸܢ ܒܵܥܹܝܬ ܕܪܲܦܹܝܬ ܚܲܕ ܛܲܒ݂ܥܵܐ ܕܒܸܚܫܵܒ݂ܵܐ ܝܘܸܢ ܕܠܹܐ ܝܠܹܗ ܛܝܼܡܵܢܵܐ ܠܵܐ ܪܲܦܹܝܬ ܠܹܗ ܗܲܠ ܕܡܲܚܙܹܝܬ ܠܹܗ ܠܗ̇ܘ ܕܝܵܕܹܥ ܠܹܗ. ܘܐܲܢ݇ܬ ܝܵܐ ܡܲܠܟܵܐ ܡܲܒܝܘܼܢܹܐ ܝܘܸܬ ܕܠܹܐ ܝܘܸܬ ܒܝܼܕܵܥܵܐ ܠܕܸܫܡܸܢܘܼ̈ܟ. ܕܸܥ ܕܒܪ̈ܲܗܡܵܝܹܐ ܠܹܐ ܡܲܚܸܒܝܼ ܠܘܼܟ. ܕܡ̣ܢ ܩܵܕ݇ܡ ܚܲܕ݇ܟ̰ܵܐ ܩܛܸܠܘܼܟ ܡܸܢܵܝ ܬܪܸܥܣܲܪ ܐܲܠܦܹ̈ܐ ܘܠܵܐ ܚܵܫܒܸܬ ܕܐܵܢܝܼ ܠܹܐ ܝܢܵܐ ܚܲܒ݂ܪ̈ܵܘܵܬܹܐ ܕܝܼܵܝ. ܓܵܪܵܓ ܗܸܟ̰ ܠܵܐ ܗܵܘܹܝܬ ܗ݇ܘܵܐ ܓܸܠܝܵܝ ܚܸܠ̈ܡܘܼܟ ܩܵܬܵܝ ܘܠܵܐ ܛܠܝܼܒܵܐ ܦܘܼܫܵܩܵܐ ܡܸܢܵܝ. ܘܚܵܛܸܪܓ̰ܲܡܥ ܐ݇ܡܸܪܘܿܢ ܩܵܬܘܼܟ ܡܸܢܕܝܼ ܕܐ݇ܡܸܪܘܿܢ ܒܘܿܬ ܣܸܢܝܘܼܬܵܐ ܘܕܸܫܡܸܢܵܝܘܼܬܵܐ ܕܐܝܼܬ ܠܗ݇ܘܿܢ ܥܲܡܘܼܟ ܕܒܲܠܟܹܐ ܒܐܵܗܵܐ ܐܘܼܪܚܵܐ ܕܛܲܠܩܝܼ ܠܘܼܟ ܘܛܲܠܩܝܼ ܠܟܠܵܝ ܥܲܙܝܼ̈ܙܘܼܟ ܘܠܘܲܙܝܼܪ̈ܘܼܟ ܘܡܵܛܝܼ ܠܡܲܛܠܲܒܵܝ. ܘܒܸܚܫܵܒ݂ܵܐ ܝܘܵܢ ܕܐܙܢ ܗܵܘܹܝܬ ܗ݇ܘܵܐ ܩܛܝܼܠܵܐ ܠܐܲܢܹܐ ܦܲܪ̈ܨܘܿܦܹܐ ܕܛܠܸܒܠܘܿܢ ܩܸܛܠܵܝ ܐܵܕܝܼܵܐ ܕܒ݂ܝܼܩܘܼܟ ܗ݇ܘܵܘ ܘܙܘܼܒܛܸܢܹ̈ܐ ܡܲܠܟܘܼܬܘܼܟ ܘܕܝܼܪܬܵܐ ܡܲܠܟܘܼܬܵܐ ܥܲܠܵܝ ܐܲܝܟ ܩܲܕܡܵܝܬܵܐ. ܒܲܣ ܩܘܼܡ ܙܸܠ ܠܟܸܣ ܟܵܒܵܪܝܼܘܿܢ ܚܲܟܝܼܡܵܐ ܕܚܲܕ ܡܲܠܦܵܢܵܐ ܝܠܹܗ ܡܗܝܼܪܵܐ ܘܡܲܙܸܥ ܠܹܗ ܡܸܢܕܝܼ ܕܚܙܹܠܘܼܟ ܒܚܸܠܡܘܼܟ ܘܒܲܩܸܪܹܗ ܥܲܠ ܦܘܼܫܵܩܹܗ ܘܡܲܥܢܵܝܹܗ. ܘܟܲܕ ܫܡܸܥܠܹܗ ܡܲܠܟܵܐ ܐܲܢܹܐ ܗܹܡܸܙܡܵܢܹ̈ܐ ܘܦܘܼܪܦܸܣܠܹܗ ܚܸܫܵܐ ܕܨܝܼܪܵܐ ܗ݇ܘܵܐ ܒܗܵܘܢܹܗ ܘܦܘܼܩܸܕܠܹܗ ܕܣܲܪܓܝܼܠܹܗ ܣܘܼܣܹܗ ܘܝܬܸܒ݂ܠܹܗ ܥܲܠܘܼܗܝ ܘܐ݇ܙܸܠܹܗ ܠܟܸܣ ܟܵܒܵܪܝܼܘܿܢ ܚܲܟܝܼܡܵܐ ܩܣܒ ܦܣܘܩܐ. ܝ. ܘܒܡܛܵܝܬܹܗ ܨܠܹܠܹܗ ܡ̣ܢ ܣܘܼܣܹܐ ܘܕܪܹܠܹܗ ܫܠܵܡܵܐ ܥܲܠܘܼܗܝ ܘܟܠܹܠܹܗ ܩܵܕ݇ܡܘܼܗܝ ܘܪܹܫܹܗ ܟܝܼܦܵܐ. ܘܐ݇ܡܸܪܹܗ ܩܵܬܹܗ ܟܵܒܵܪܝܼܘܿܢ ܡܵܐ ܠܘܼܟ ܝܵܐ ܡܲܠܟܵܐ¿ ܘܩܵܐ ܡܘܼܕܝܼ ܒܸܚܙܵܝܵܐ ܝܘܸܢ ܠܦܲܪܨܘܿܦܘܼܟ ܫܘܼܚܠܸܦܵܐ¿ ܐ݇ܡܸܪܹܗ ܩܵܬܹܗ ܡܲܠܟܵܐ: ܚܙܸܐ ܠܝܼ ܒܫܸܢܬܝܼ ܬܡܵܢܝܵܐ ܚܸܠܡܹ̈ܐ ܘܬܘܼܢܝܵܝ ܠܝܼ ܩܵܐ ܒܪ̈ܲܗܡܵܝܹܐ ܘܒܸܙܕܵܥܵܐ ܝܘܸܢ ܪܵܒܵܐ ܕܠܵܐ ܡܵܛܝܵܐ ܠܝܼ ܚܕܵܐ ܒܝܼܫܬܵܐ ܓܘܼܪܬܵܐ ܡܸܢܵܝ. ܐܲܝܟ ܦܘܼܫܵܩܵܐ ܕܝܗܸܒ݂ܠܘܿܢ ܕܟܹܐ ܗܵܘܝܵܐ ܕܦܵܝܫܵܐ ܫܩܝܼܠܬܵܐ ܡܸܢܝܼ ܡܲܠܟܘܼܬܵܐ ܒܚܲܝܠܵܐ ܘܐܵܢܵܐ ܛܵܠܩܸܢ. ܐ݇ܡܸܪܹܗ ܗ̇ܘ ܚܲܟܝܼܡܵܐ: ܐܸܢ ܒܵܣܡܵܐ ܠܘܼܟ ܬܲܢܝܼ ܠܗ݇ܘܿܢ ܩܵܬܝܼ ܚܸܠܡܘܼ̈ܟ: ܘܬܘܼܢܝܵܝܠܹܗ. ܗܵܝܓܵܗ ܐ݇ܡܸܪܹܗ ܚܲܟܝܼܡܵܐ: ܠܵܐ ܡܲܦܫܸܡ ܠܘܼܟ ܝܵܐ ܡܲܠܟܵܐ ܐܵܗܵܐ ܚܲܒܪܵܐ ܘܠܵܐ ܙܵܕܥܸܬ ܡܸܢܹܗ. ܬܪܹܝܢ ܢܘܼܢܹ̈ܐ ܣܡܘܼܩܹ̈ܐ ܕܚܙܸܐ ܠܘܼܟ ܟܸܠܝܹ̈ܐ ܥܲܠ ܬܘܼܦܪܵܝ ܦܘܼܫܵܩܵܝ ܐܵܗܵܐ ܝܠܹܗ: ܒܸܕ ܐܵܬܹܐ ܠܘܼܟ ܚܲܕ ܫܠܝܼܚܵܐ ܡ̣ܢ ܡܲܠܟܵܐ ܕܢܵܗܵܘܲܢܕ ܘܥܲܡܹܗ ܚܕܵܐ ܩܘܼܬܝܼ ܘܓܵܘܵܗ̇ ܬܪܹܝܢ ܩܸܛܪܹ̈ܐ ܕܡܲܪ̈ܓܵܢܝܵܬܹܐ ܘܝܵܩܘܿܢܕܹ̈ܐ ܣܡܘܼܩܹ̈ܐ ܪܵܒܵܐ ܛܝܼܡܵܢܹ̈ܐ. ܘܬܪܹܝܢ ܩܵܙܹ̈ܐ ܕܚܙܹܠܘܼܟ ܕܦܪܸܚܠܘܿܢ ܡ̣ܢ ܒܵܬ݇ܪܘܼܟ ܘܢܦܸܠܘܿܢ ܩܵܕ݇ܡܘܼܟ ܡܲܥܢܵܝܵܝ ܐܵܗܵܐ ܝܠܹܗ: ܡܲܠܟܵܐ ܕܟܲܠܘܵܐ ܒܸܕ ܫܲܕܸܪ ܩܵܬܘܼܟ ܬܲܪܬܹܝܢ ܣܘܼܣܝܵܬܹ̈ܐ ܕܠܲܝܬ ܐܲܝܟ ܕܝܼܵܝ ܥܲܠ ܐܲܪܥܵܐ. ܘܚܘܼܘܹܐ ܕܚܙܹܠܘܼܟ ܒܸܫܝܵܚܵܐ ܥܲܠ ܐܲܩܠܘܼܟ ܕܣܸܡܵܠܵܐ ܡܲܕܘܼܥܹܐ ܝܠܹܗ ܕܚܲܕ ܫܠܝܼܚܵܐ ܒܸܕ ܡܲܝܬܸܐ ܠܘܼܟ ܡ̣ܢ ܡܲܠܟܵܐ ܕܨܸܢܓ̰ܝܼܢ ܚܲܕ ܣܲܝܦܵܐ ܕܦܘܼܠܵܕ ܨܸܦܝܵܐ ܕܠܲܝܬ ܠܹܗ ܕܘܼܡܝܵܐ. ܘܕܸܡܵܐ ܕܚܙܹܠܘܼܟ ܐܲܝܟ ܕܓܘܼܫܡܘܼܟ ܦܝܵܫܵܐ ܗ݇ܘܵܐ ܨܒ݂ܝܼܥܵܐ ܒܝܹܗ ܡܲܕܘܼܥܹܐ ܝܠܹܗ ܕܡܲܠܟܵܐ ܕܟܵܟܵܙܘܿܢ ܒܸܕ ܫܲܕܸܪܘܼܟ ܚܲܕ ܠܒܘܼܫܵܐ ܕܐܲܪܓܘܵܢܵܐ ܕܐܵܦ ܒܚܸܫܟܵܐ ܒܸܕ ܒܲܠܒܸܨ ܘܒܸܕ ܠܲܓ̰ܠܸܓ̰. ܘܚܲܠܲܠܬܵܐ ܕܡܝܼ̈ܵܐ ܕܚܙܹܠܘܼܟ ܡܲܕܘܼܥܹܐ ܝܠܵܗ̇ ܕܡܲܠܟܵܐ ܕܙܲܗܪܝܼܢ ܒܸܕ ܫܲܕܸܪܘܼܟ. ܚܲܕ ܠܒ݂ܘܼܫܵܐ ܕܟܸܬܵܢܵܐ ܕܟܹܐ ܠܵܒ݂ܫܝܼ ܠܹܗ ܡܲܠܟܹ̈ܐ. ܘܗ̇ܝ ܕܚܙܹܠܘܼܟ ܕܟܸܠܝܵܐ ܝܘܸܬ ܥܲܠ ܚܲܕ ܛܘܼܪܵܐ ܚܘܵܪܵܐ ܒܸܪܡܵܙܵܐ ܐܝܠܕ ܘܒܠܕ ܘܐܝܪܟ݂ܬ. ܩܣܛ ܝܠܵܗ̇ ܕܡܲܠܟܵܐ ܕܟܲܝܕܘܼܪ ܒܸܕ ܫܲܕܸܪܘܼܟ ܚܲܕ ܦܝܼܠܵܐ ܚܘܵܪܵܐ ܕܠܹܐ ܡܵܛܝܼ ܠܹܗ ܣܘܼܣܵܘܵܬܹ̈ܐ. ܘܡܸܢܕܝܼ ܕܚܙܸܐ ܠܘܼܟ ܥܲܠ ܪܹܫܘܼܟ ܕܒܸܕܡܵܝܵܐ ܗ݇ܘܵܐ ܠܢܘܼܪܵܐ ܡܲܕܘܼܥܹܐ ܝܠܹܗ ܕܡܲܠܟܵܐ ܕܐܲܪܙܘܿܢ ܒܸܕ ܫܲܕܸܪܘܼܟ ܚܲܕ ܟܠܝܼܠܵܐ ܕܕܲܗܒ݂ܵܐ ܘܒܝܹܗ ܩܒ݂ܝܼܥܹ̈ܐ ܡܲܪ̈ܓܵܢܝܵܬܹܐ ܘܝܵܩܘܿܢܕܹ̈ܐ. ܘܛܲܝܪܵܐ ܕܚܙܹܠܘܼܟ ܕܢܩܸܪܵܗ̇ ܪܹܫܘܼܟ ܒܢܸܦܪܘܼܙܵܗ̇ ܠܹܐ ܦܲܫܩܸܢܹܗ ܐܸܕܝܘܿܡ ܩܵܬܘܼܟ ܘܠܹܐ ܝܠܹܗ ܚܲܕ ܡܸܢܕܝܼ ܕܡܲܡܛܸܐ ܠܘܼܟ ܙܝܵܢܵܐ ܘܠܵܐ ܙܵܕܥܸܬ ܡܸܢܹܗ. ܐܲܚܟ̰ܝܼ ܒܸܕ ܗܵܘܝܵܐ ܡܸܢܹܗ ܚܕܵܐ ܦܝܵܫܬܵܐ ܕܠܸܒܵܐ ܘܪܚܵܩܬܵܐ ܙܥܘܿܪܬܵܐ ܡ̣ܢ ܚܲܕ ܡܸܢܕܝܼ ܕܟܹܐ ܡܲܚܸܒܸܬ ܠܹܗ. ܘܐܲܢܹܐ ܝܢܵܐ ܦܘܼܫܵܩܹ̈ܐ ܕܚܸܠܡܘܼ̈ܟ ܝܵܐ ܡܲܠܟܵܐ. ܘܐܲܢܹܐ ܫܠܝܼܚܹ̈ܐ ܘܐܹܠܟ̰ܝܹ̈ܐ ܒܸܕ ܐܵܬܝܼ ܒܵܬ݇ܪ ܫܲܒ݂ܥܵܐ ܝܵܘܡܵܢܹ̈ܐ ܠܩܘܼܠܘܼܓ݂ܘܼܟ. ܘܟܲܕ ܫܡܸܥܠܹܗ ܡܲܠܟܵܐ ܐܲܢܹܐ ܚܲܒܪܹ̈ܐ ܡܘܼܟܸܦܠܹܗ ܪܹܫܵܐ ܩܵܐ ܟܵܒܵܪܝܼܘܿܢ ܘܕܸܪܹܗ ܠܒܲܝܬܹܗ. ܘܒܵܬ݇ܪ ܫܲܒ݂ܥܵܐ ܝܵܘܡܵܢܹ̈ܐ ܗܘܸܐ ܠܗ݇ܘܿܢ ܫܸܚܕܹ̈ܐ ܥܲܠ ܐ݇ܬܵܝܬܵܐ ܕܐܹܠܟ̰ܝܹ̈ܐ. ܘܦܠܸܛܠܹܗ ܡܲܠܟܵܐ ܘܝܬܸܒ݂ܠܹܗ ܥܲܠ ܟܘܼܪܣܝܵܐ ܘܝܗܸܒ݂ܠܹܗ ܐܹܙܸܢ ܩܵܐ ܓܘܼܪ̈ܵܢܹܐ ܘܢܵܓ̰ܝܼܒܹ̈ܐ ܕܗܵܘܝܼ ܗܵܙܹܪ ܘܐ݇ܬܹܠܘܿܢ ܚܲܠܥܲܬܹ̈ܐ ܘܦܲܫܟܵܫܹ̈ܐ ܐܲܝܟ ܕܬܘܼܢܝܵܐ ܗ݇ܘܵܐ ܟܵܒܵܪܝܼܘܿܢ ܚܲܟܝܼܡܵܐ. ܘܟܲܕ ܚܙܸܐ ܠܹܗ ܡܲܠܟܵܐ ܐܲܢܹܐ ܡܸܢܕܝܵܢܹ̈ܐ ܚܕܹܠܹܗ ܪܵܒܵܐ ܘܥܘܼܓ̰ܸܒܠܹܗ ܒܝܘܼܠܦܵܢܵܐ ܕܟܵܒܵܪܝܼܘܿܢ ܘܐ݇ܡܸܪܹܗ: ܠܵܐ ܥܒܸܕܠܝܼ ܨܦܵܝܝܼ ܕܬܘܼܢܹܠܝܼ ܚܸܠ̈ܡܝܼ ܩܵܐ ܒܪ̈ܲܥܡܵܝܹܐ ܘܐ݇ܡܸܪܘܿܢ ܩܵܬܝܼ ܡܸܢܕܝܼ ܕܐ݇ܡܸܪܘܿܢ. ܘܐܸܢ ܡܵܪܝܵܐ ܠܵܐ ܗܵܘܹܐ ܗ݇ܘܵܐ ܪܘܼܚܡܵܐ ܥܲܠܝܼ ܐܵܕܝܼܵܐ ܐܵܢܵܐ ܘܐ݇ܚܹܪ̈݇ܢܹܐ ܒܸܕ ܗܵܘܲܚ ܗ݇ܘܵܘ ܛܠܝܼܩܹ̈ܐ. ܘܗܵܕܟ݂ܵܐ ܘܵܓ̰ܹܒ ܝܼܠܵܗ̇ ܠܟܠ ܐ݇ܢܵܫܵܐ ܕܠܵܐ ܕܵܒܹܩ ܢܵܬܵܐ ܐܸܠܵܐ ܠܕܵܘܣܬܹ̈ܐ ܦܲܪ̈ܡܝܼܵܢܹܐ. ܘܐܝܼܪܵܟ݂ܵܬ ܨܦܵܝܝܼ ܡܲܨܠܵܗܲܬ ܘܢܲܨܝܼܗܲܬ ܝܗܸܒ݂ܠܵܗ̇ ܩܵܬܝܼ ܘܚܙܸܐ ܠܝܼ ܒܝܼܵܝ ܛܵܒ݂ܬܵܐ ܘܢܸܨܚܵܢܵܐ. ܡܲܬܒ݂ܘܼܢ ܩܵܕ݇ܡܘܼܗ̇ ܠܟܠܵܝ ܐܲܢܹܐ ܚܲܠܥܲܬܹ̈ܐ ܘܦܲܫܟܵܫܹ̈ܐ ܕܫܵܩܠܵܐ ܡܸܢܵܝ ܟܠ ܡܵܐ ܕܒܵܣܹܡ ܠܵܗ̇. ܘܐ݇ܡܸܪܹܗ ܩܵܐ ܐܝܼܠܵܕ ܫܩܘܿܠ ܠܟܠܝܼܠܵܐ ܘܠܓ̰ܘܼܠܹ̈ܐ ܘܬܵܐ ܒܵܬ݇ܪܝܼ ܠܐܲܢܕܲܪܘܼܢ ܘܐ݇ܙܸܠܘܿܢ. ܩܣܕ ܦܣܘܩܐ. ܝ. ܘܐܝܼܪܵܟ݂ܵܬ ܦܪܸܫܠܵܗ̇ ܩܵܐ ܓܵܢܘܼܗ̇ ܠܟܠܝܼܠܵܐ. ܘܓ̰ܘܼܠܹ̈ܐ ܐ݇ܚܹܪ̈݇ܢܹܐ ܫܲܦܝܼܪܹ̈ܐ ܦܸܫܠܘܿܢ ܩܵܐ ܚܵܒܲܪ̈ܝܵܬܘܼܗ̇. ܗܵܝܓܵܗ ܡܲܠܟܵܐ ܐ݇ܡܸܪܹܗ ܩܵܬܘܼܗ̇: ܟܡܵܐ ܗܵܘܢܵܟ݂ܝ ܒܲܨܘܼܪܵܐ ܝܠܹܗ: ܕܵܐܟ݂ܝܼ ܫܒ݂ܝܼܩܵܝ ܠܵܟ݂ܝ ܟܠܵܝ ܐܲܢܹܐ ܓ̰ܘܼܠܹ̈ܐ ܫܲܦܝܼܪܹ̈ܐ ܘܦܪܸܫܠܵܟ݂ܝ ܐܲܚܟ̰ܝܼ ܠܐܵܗܵܐ ܟܠܝܼܠܵܐ. ܘܟܪܸܒܠܵܗ̇ ܐܝܼܪܵܟ݂ܵܬ ܟܲܕ ܫܡܸܥܠܵܗ̇ ܐܲܢܹܐ ܗܹܡܸܙܡܵܢܹ̈ܐ ܘܫܩܸܠܵܗ̇ ܚܲܕ ܡܵܐܢܵܐ ܡܸܠܝܵܐ ܪܸܙܵܐ ܘܩܵܡ ܡܵܚܝܵܐ ܠܹܗ ܒܪܹܫܹܗ ܕܡܲܠܟܵܐ ܘܬܦܸܚܠܹܗ ܗ̇ܘ ܪܸܙܵܐ ܡܸܫܚܵܢܵܐ ܒܪܹܫܹܗ. ܘܩܸܡܠܹܗ ܡܲܠܟܵܐ ܒܟܲܪܒܵܐ ܘܦܠܸܛܠܹܗ ܘܩܪܹܠܹܗ ܠܐܝܼܠܵܕ ܘܐ݇ܡܸܪܹܗ: ܚܙܸܐ ܠܘܼܟ ܡܘܼܕܝܼ ܥܒܸܕܠܵܗ̇ ܒܝܼܝܼ ܐܵܗܵܐ ܒܹܐ ܢܟܸܦܬܵܐ ܐܵܢܵܐ ܕܝܼܘܸܢ ܡܲܠܟܵܐ ܓܘܼܪܵܐ ܕܲܕܘܲܢܝܹܐ¿ ܦܲܠܸܛ ܠܵܗ̇ ܓ̰ܲܠܕܹܐ ܘܩܛܘܿܠ ܠܵܗ̇ ܘܠܵܐ ܪܲܚܡܸܬ ܥܲܠܘܼܗ̇. ܘܦܠܸܛܠܹܗ ܐܝܼܠܵܕ ܡ̣ܢ ܟܸܣ ܡܲܠܟܵܐ ܘܐ݇ܡܸܪܹܗ ܒܠܸܒܹܗ: ܠܹܐ ܩܵܛܠܸܢܵܗ̇ ܗܲܠ ܕܥܵܒ݂ܪܵܐ ܟܲܪܒܹܗ. ܕܚܕܵܐ ܒܲܟ݂ܬܵܐ ܝܠܵܗ̇ ܗܵܘܢܵܢܬܵܐ ܘܦܲܪܡܝܼܵܢܬܵܐ ܘܚܕܵܐ ܡܲܠܟܬܵܐ ܚܫܝܼܚܬܵܐ ܠܚܸܩܪܵܐ ܘܠܲܝܬ ܠܵܗ̇ ܦܸܚܡܵܐ ܒܒܲܟ݂ܬܵܬܹ̈ܐ ܘܠܹܐ ܡܵܨܹܐ ܡܲܠܟܵܐ ܕܣܲܒܸܪ ܕܠܵܐ ܗ̇ܝ ܘܗܵܐ ܩܵܡ ܦܲܪܩܵܐ ܠܹܗ ܡ̣ܢ ܡܵܘܬܵܐ ܘܐܝܼܬ ܠܵܗ̇ ܦܘܼܠܚܵܢܹ̈ܐ ܐ݇ܚܹܪ̈݇ܢܹܐ ܛܵܒܹ̈ܐ ܘܚܩܝܼܪܹ̈ܐ ܘܣܲܒ݂ܪܲܢ ܒܝܼܘܼܗ̇ ܓܘܼܪܵܐ ܝܠܹܗ ܘܒܸܙܕܵܥܵܐ ܝܘܸܢ ܕܒܵܬ݇ܪ ܗܵܕܵܐ ܠܵܐ ܬܲܢܹܐ ܡܲܠܟܵܐ: ܩܵܐ ܡܘܼܕܝܼ ܠܵܐ ܥܘܼܪܩܸܠܘܼܟ ܩܸܛܠܵܗ̇ ܗܲܠ ܕܡܸܕܪܹܫ ܒܲܩܪܸܬ ܗ݇ܘܵܐ ܠܝܼ¿ ܒܲܣ ܠܹܐ ܩܵܛܠܸܢܵܗ̇ ܗܲܠ ܕܝܵܕܥܸܢ ܡܘܼܕܝܼ ܝܠܹܗ ܪܸܥܝܵܢܵܐ ܕܡܲܠܟܵܐ ܥܲܠܘܼܗ̇ ܓܵܗܵܐ ܕܬܲܪܬܹܝܢ. ܐܸܢ ܚܙܸܐ ܠܝܼ ܕܦܫܝܼܡܵܐ ܝܠܹܗ ܘܚܸܫܵܢܵܐ ܥܲܠ ܡܸܢܕܝܼ ܕܦܘܼܩܸܕܠܹܗ ܒܸܕ ܡܲܝܬܸܢܵܗ̇ ܠܟܸܣܠܹܗ ܚܵܝܬܵܐ. ܘܐܵܗܵܐ ܚܲܕ ܨܦܵܝܝܼ ܫܘܼܓ݂ܠܵܐ ܝܠܹܗ ܕܒܗܵܕܟ݂ܵܐ ܒܸܕ ܦܲܪܩܸܢܵܗ̇ ܐܝܼܪܵܟ݂ܵܬ ܡ̣ܢ ܡܵܘܬܵܐ ܘܒܸܕ ܡܲܚܕܹܝܢ ܠܸܒܵܐ ܕܡܲܠܟܵܐ ܘܒܸܕ ܗܵܘܹܐ ܠܝܼ ܫܸܡܵܐ ܘܫܘܿܗܪܵܬ ܟܸܣ ܟܠ ܐ݇ܢܵܫܹ̈ܐ. ܘܐܸܢ ܚܙܸܐ ܠܝܼ ܚܸܕܝܵܐ ܘܫܸܠܝܵܐ ܘܠܵܐ ܦܫܝܼܡܵܐ ܥܲܠ ܦܘܼܩܕܵܢܹܗ: ܩܸܛܠܵܗ̇ ܗܲܪ ܒܐܝܼܕܝܼ ܝܠܹܗ. ܘܩܵܡ ܠܲܒܸܠܵܗ̇ ܠܒܲܝܬܹܗ ܘܩܵܡ ܣܲܦܹܐ ܠܵܗ̇ ܒܚܲܕ ܐܝܠܕ ܘܒܠܕ ܘܐܝܪܟ݂ܬ. ܩܣܗ ܡ̣ܢ ܪܹ̈ܓܵܘܵܬܘܼܗܝ ܡܗܲܝܡܢܹ̈ܐ ܘܦܘܼܩܸܕܠܹܗ ܐܸܠܹܗ ܕܚܲܡܹܐ ܠܵܗ̇ ܘܥܵܒܸܕ ܠܵܗ̇ ܩܘܼܠܘܼܓ݂ ܗܲܠ ܕܚܵܙܹܐ ܕܵܐܟ݂ܝܼ ܒܸܕ ܚܵܕܹܪ ܫܘܼܓ݂ܠܵܐ. ܘܓܒܸܠܹܗ ܣܲܝܦܹܗ ܒܕܸܡܵܐ ܘܥܒܸܪܹܗ ܠܟܸܣ ܡܲܠܟܵܐ ܐܲܝܟ ܦܫܝܼܡܵܐ ܘܚܸܫܵܢܵܐ ܘܐ݇ܡܸܪܹܗ: ܬܘܼܡܸܡܠܝܼ ܦܘܼܩܕܵܢܘܼܟ ܝܵܐ ܡܲܠܟܵܐ ܥܲܠ ܐܝܼܪܵܟ݂ܵܬ. ܘܗܲܪ ܒܗ̇ܝ ܥܕܵܢܵܐ ܡܲܠܟܵܐ ܫܘܼܚܠܸܦܠܹܗ ܘܟܲܪܒܹܗ ܦܸܓ݂ܠܵܗ̇ ܘܐܲܝܟ ܪܵܘܵܝܵܐ ܪܥܸܫܠܹܗ ܥܲܠ ܓܵܢܹܗ ܘܕܟܸܪܹܗ ܫܘܼܦܪܵܐ ܕܐܝܼܪܵܟ݂ܵܬ ܘܗܵܘܢܵܗ̇ ܘܠܵܚܘܿܡܘܼܬܵܗ̇ ܘܫܘܼܪܹܠܹܗ ܠܬܲܢܘܼܚܹܐ ܥܲܠܘܼܗ̇. ܐܝܼܢܵܐ ܡܸܢܕܪܹܫ ܒܝܵܗ݇ܒ݂ܵܐ ܗ݇ܘܵܐ ܠܸܒܵܐ ܩܵܐ ܓܵܢܹܗ ܘܒܸܚܡܵܠܵܐ ܗ݇ܘܵܐ ܘܒܸܢܟ݂ܵܦܵܐ ܗ݇ܘܵܐ ܕܒܲܩܸܪ ܗ݇ܘܵܐ ܠܐܝܼܠܵܕ ܕܡܸܓ̰ܸܕ ܬܘܼܡܸܡܵܐ ܗ݇ܘܵܐ ܦܘܼܩܕܵܢܹܗ ܝܵܐ ܠܵܐ. ܘܬܲܢܘܼܝܹܐ ܗ݇ܘܵܐ ܒܠܸܒܹܗ ܕܐܝܼܠܵܕ ܗܵܘܢܵܢܵܐ ܝܠܹܗ ܘܒܲܠܟܹܐ ܠܹܐ ܝܠܹܗ ܬܘܼܡܸܡܵܐ ܠܗ̇ܘ ܦܘܼܩܕܵܢܵܐ. ܘܐܝܼܠܵܕ ܓܲܫܘܼܩܹܐ ܗ݇ܘܵܐ ܒܡܲܠܟܵܐ ܘܒܸܚܙܵܝܵܐ ܗ݇ܘܵܐ ܙܵܘܥܘܼ̈ܗܝ ܓܵܘܵܝܹ̈ܐ ܘܪܸ̈ܓ݂ܫܘܼܗܝ ܛܸܫܝܹ̈ܐ ܘܐ݇ܡܸܪܹܗ ܩܵܬܹܗ: ܠܵܐ ܦܲܫܡܸܬ ܘܠܵܐ ܥܵܒ݂ܕܸܬ ܚܸܫܵܐ ܝܵܐ ܡܲܠܟܵܐ. ܕܠܲܝܬ ܒܚܸܫܵܐ ܘܦܲܫܲܡܬܵܐ ܝܘܼܬܪܵܢܵܐ ܐܸܠܵܐ ܟܹܐ ܡܲܡܚܸܠܝܼ ܠܓܘܼܫܡܵܐ ܘܟܹܐ ܡܲܚܪܸܒ݂ܝܼܠܹܗ. ܒܲܣ ܣܲܒܸܪ ܝܵܐ ܡܲܠܟܵܐ ܐܵܗܵܐ ܡܸܢܕܝܼ ܕܦܠܸܛܠܹܗ ܡ̣ܢ ܐܝܼܕܘܼܟ ܗܲܠ ܐܵܒܵܕ. ܘܐܸܢ ܒܵܥܹܝܬ ܒܸܕ ܬܲܢܹܝܢ ܩܵܬܘܼܟ ܚܲܕܟܡܵܐ ܡܵܣܵܠܹ̈ܐ. ܐ݇ܡܸܪܹܗ ܬܲܢܝܼ. ܐ݇ܡܸܪܹܗ ܐܝܼܠܵܕ: ܟܹܐ ܗܲܩܝܼ ܕܚܲܕ ܙܵܘܓܵܐ ܕܝܵܘܢܹ̈ܐ ܕܸܟ݂ܪܵܐ ܘܢܸܩܒ݂ܵܐ ܡܸܠܝܵܐ ܠܗ݇ܘܿܢ ܩܸܢܵܝ ܚܸܛܹ̈ܐ ܘܣܥܵܪܹ̈ܐ. ܘܐ݇ܡܸܪܹܗ ܕܸܟ݂ܪܵܐ ܠܢܸܩܒ݂ܵܐ: ܐܸܢ ܡܘܼܫܟ̰ܸܚܠܲܢ ܒܕܸܫܬܵܐ ܡܸܢܕܝܼ ܕܐ݇ܟ݂ܵܠܵܐ ܠܵܐ ܐܵܟ݂ܠܲܚ ܡ̣ܢ ܗ̇ܘ ܡܸܢܕܝܼ ܕܐܝܼܬܠܲܢ ܒܩܸܢܵܐ. ܕܐܝܼܡܲܢ ܕܐܵܬܹܐ ܣܸܬܘܵܐ ܘܠܵܐ ܗܵܘܹܐ ܟ̰ܘܼ ܡܸܢܕܝܼ ܒܕܸܫܬܵܐ ܗܵܝܓܵܗ ܒܸܕ ܐܵܟ݂ܠܲܚ ܕܲܒܪܵܐ ܕܐܝܼܬܠܲܢ ܓܵܘ ܩܸܢܵܐ. ܘܩܘܼܒܸܠܵܗ̇ ܢܸܩܒ݂ܵܐ ܗܹܡܸܙܡܵܢ ܕܓܲܒܪܘܼܗ̇ ܘܐ݇ܡܸܪܵܗ̇: ܟ̰ܸܡ ܨܦܵܝܝܼ ܬܘܼܚܡܸܢܵܐ ܝܘܸܬ. ܘܕܲܢ ܕܟ̰ܘܼܡܥܹ̈ܐ ܗ݇ܘܵܘ ܬܲܠܝܼܠܵܐ ܗ݇ܘܵܐ ܟܲܕ ܕܪܹܠܘܿܢ ܓܵܘ ܩܸܢܵܐ: ܘܚܲܕ ܝܵܘܡܵܐ ܕܸܟ݂ܪܵܐ ܦܪܸܚܠܹܗ ܘܐ݇ܙܹܠܹܗ. ܩܣܘ ܦܣܘܩܐ. ܝ. ܘܟܲܕ ܫܘܼܪܹܠܹܗ ܩܲܝܛܵܐ ܒܪܸܙܠܹܗ ܗ̇ܘ ܕܲܢ ܘܩܢܸܙܠܹܗ. ܘܒܵܬ݇ܪ ܗܵܕܵܐ ܕܸܪܹܗ ܕܸܟ݂ܪܵܐ ܘܚܙܹܠܹܗ ܠܕܲܢ ܒܨܝܼܪܵܐ ܘܐ݇ܡܸܪܹܗ: ܠܵܐ ܫܠܸܡܠܲܢ ܬܸܪ̈ܘܲܢ ܕܠܵܐ ܐܵܟ݂ܠܲܚ ܗ݇ܘܵܐ ܡܸܢܹܗ ܒܩܲܝܛܵܐ: ܩܵܐ ܡܘܼܕܝܼ ܐ݇ܟܸܠܵܟ݂ܝ ܡܸܢܹܗ¿ ܘܫܘܼܪܹܠܵܗ̇ ܠܝܼܡܵܝܵܐ ܕܠܹܐ ܝܠܵܗ̇ ܐ݇ܟ݂ܝܼܠܬܵܐ ܡܸܢܹܗ: ܘܟܡܵܐ ܕܬܘܼܢܹܠܵܗ̇ ܘܦܘܼܪܦܸܠܵܗ̇ ܘܡܘܼܦܪܸܡܠܵܗ̇ ܘܠܵܐ ܗܘܼܡܸܢܹܗ ܠܗܹܡܸܙܡܵܢܘܼ̈ܗ̇: ܐܸܠܵܐ ܫܘܼܪܹܠܹܗ ܠܸܢܩܵܪܵܐ ܓܵܘ ܪܹܫܘܼܗ̇ ܗܲܠ ܕܡܝܼܬܠܵܗ̇. ܘܟܲܕ ܡܸܢܕܪܹܫ ܢܦܸܠܘܿܢ ܡܸܛܪ̈ܵܬܹܐ ܘܫܘܼܪܹܠܹܗ ܣܸܬܘܵܐ ܥܒܸܪܵܗ̇ ܒܗ̇ܘ ܕܲܢ ܪܲܛܝܼܒ݂ܘܼܬܵܐ ܡܸܢܕܪܹܫ ܘܡܠܹܠܵܗ̇ ܩܸܢܵܐ ܐܲܝܟ ܩܲܕܡܵܝܬܵܐ. ܘܟܲܕ ܚܙܹܠܹܗ ܕܸܟ݂ܪܵܐ ܐܵܗܵܐ ܫܘܼܚܠܵܦܵܐ ܦܫܸܡܠܹܗ ܘܝܬܸܒ݂ܠܹܗ ܠܕܸܦܢܵܐ ܕܚܵܒܲܪܬܹܗ ܘܐ݇ܡܸܪܹܗ: ܠܲܝܬ ܟ̰ܘܼ ܦܲܝܕܵܐ ܘܟ̰ܘܼ ܒܘܼܣܵܡܵܐ ܒܕܲܢ ܕܠܵܐ ܚܲܒ݂ܪܘܼܬܵܟ݂ܝ ܘܠܹܐ ܡܵܨܹܝܢ ܕܥܵܒ݂ܕܸܢ ܟ̰ܘܼ ܡܸܢܕܝܼ ܩܵܬܵܟ݂ܝ. ܘܒܝܼܫ ܙܵܘܕܵܐ ܟܲܕ ܬܲܚܡܘܼܢܹܐ ܝܘܸܢ ܥܲܠܵܟ݂ܝ ܘܒܝܼܕܵܥܵܐ ܝܘܸܢ ܕܩܵܡ ܙܵܠܡܸܢܵܟ݂ܝ ܘܠܹܐ ܝܘܸܢ ܒܸܡܨܵܝܵܐ ܕܬܲܪܨܸܢ ܚܸܠܛܝܼ ܕܥܒܸܪܹܗ. ܘܦܸܫܠܹܗ ܗܲܪ ܒܐܵܗܵܐ ܚܸܫܵܐ ܘܠܵܐ ܐ݇ܟܸܠܹܗ ܘܠܵܐ ܫܬܹܠܹܗ ܗܲܠ ܕܡܝܼܬܠܹܗ ܐܵܦ ܗ̇ܘ ܠܕܸܦܢܵܐ ܕܚܵܒܲܪܬܹܗ. ܘܦܵܪܘܿܫܵܐ ܠܹܐ ܡܲܠܝܸܙ ܠܝܵܗܒ݂ܵܐ ܬܲܢܒܹ̈ܐ ܘܒܝܼܫ ܙܵܘܕܵܐ ܬܲܢܒܹ̈ܐ ܓܘܼܪܹ̈ܐ. ܘܫܡܸܥ ܝܵܐ ܡܲܠܟܵܐ ܐܵܦ ܐܵܗܵܐ ܡܵܣܵܠܵܐ ܐ݇ܚܹܪ݇ܢܵܐ. ܒܹܐܡܵܪܵܐ ܝܢܵܐ ܕܚܲܕ ܐ݇ܢܵܫܵܐ ܥܒܸܪܹܗ ܠܚܕܵܐ ܡܲܝܫܵܐ ܘܐܝܼܬ ܗ݇ܘܵܐ ܥܲܠ ܪܹܫܹܗ ܚܕܵܐ ܡܹܐܣܲܪܬܵܐ (ܕܲܪܙܵܐ) ܕܛܠܵܦ̮ܚܹ̈ܐ. ܒܵܬ݇ܪ ܗܵܕܵܐ ܡܘܼܬܒ݂ܵܐ ܠܹܗ ܥܲܠ ܚܵܨܹܗ ܕܡܲܢܝܸܚ ܗ݇ܘܵܐ: ܘܨܠܹܠܵܗ̇ ܚܕܵܐ ܡܲܝܡܘܼܢ ܡ̣ܢ ܐܝܼܠܵܢܵܐ ܘܫܩܸܠܵܗ̇ ܚܲܕ ܓܘܼܡܫܵܐ ܡ̣ܢ ܐܵܢܝܼ ܛܠܵܦ̮ܚܹ̈ܐ ܘܝܣܸܩܠܵܗ̇ ܡܸܢܕܪܹܫ ܠܐܝܼܠܵܢܵܐ. ܘܢܦܸܠܵܗ̇ ܚܕܵܐ ܛܠܵܦ̮ܚܬܵܐ ܡ̣ܢ ܐܝܼܕܘܼܗ̇ ܘܨܠܹܹܠܵܗ̇ ܒܵܬ݇ܪܘܼܗ̇ ܕܡܲܫܟ̰ܚܵܐ ܗ݇ܘܵܐ ܠܵܗ̇ ܘܠܵܐ ܩܵܡ ܡܲܫܟ̰ܚܵܐ ܠܵܗ̇ ܘܬܦܸܚܠܘܿܢ ܡ̣ܢ ܐܝܼܕܘܼܗ̇ ܟܠܵܝ ܐܲܢܹܐ ܐ݇ܚܹܪ̈݇ܢܹܐ. ܘܐܵܕܝܼܵܐ ܐܲܢ݇ܬ ܝܵܐ ܡܲܠܟܵܐ ܐܝܼܬ ܠܘܼܟ ܫܒ݂ܘܿܩ ܡ̣ܢ ܐܝܼܪܵܟ݂ܵܬ ܐ݇ܚܹܪ̈݇ܢܹܐ ܘܛܲܘܘܼܝܹܐ ܝܘܸܬ ܒܵܬ݇ܪ ܗ̇ܝ ܕܠܹܐ ܡܵܨܹܝܬ ܐܝܠܕ ܘܒܠܕ ܘܐܝܪܟ݂ܬ. ܩܣܙ ܕܡܲܫܟ̰ܚܸܬ ܠܵܗ̇. ܘܟܲܕ ܫܡܸܥܠܹܗ ܡܲܠܟܵܐ ܐܲܢܹܐ ܗܹܡܸܙܡܵܢܹ̈ܐ ܙܕܸܥܠܹܗ ܕܒܲܠܟܹܐ ܗܵܘܹܐ ܩܛܝܼܠܘܼܗ̇: ܘܐ݇ܡܸܪܹܗ ܩܵܬܹܗ: ܩܵܐ ܡܘܼܕܝܼ ܠܵܐ ܟܠܹܠܘܼܟ ܚܲܕ݇ܟ̰ܵܐ ܘܠܵܐ ܣܘܼܒܸܪܘܼܟ ܐܸܠܵܐ ܗܲܪ ܒܫܡܵܥܬܵܐ ܕܚܕܵܐ ܗܹܡܸܙܡܵܢ ܓ̰ܲܠܕܹܐ ܡܘܼܟܡܸܠܘܼܟ ܚܲܕ ܦܘܼܩܕܵܢܵܐ ܬܘܼܢܝܵܐ ܒܟܲܪܒܵܐ ܘܕܠܵܐ ܬܲܚܡܲܢܬܵܐ¿ ܐ݇ܡܸܪܹܗ ܐܝܼܠܵܕ: ܗ̇ܘ ܕܚܕܵܐ ܝܠܵܗ̇ ܗܹܡܸܙܡܵܢܹܗ ܘܠܹܐ ܫܲܚܠܸܦܵܐ: ܐܲܠܵܗܵܐ ܝܠܹܗ ܕܠܲܝܬ ܫܘܼܚܠܵܦܵܐ ܠܗܹܡܸܙܡܵܢܹܗ ܘܠܵܐ ܫܘܼܓ݂ܢܵܝܵܐ ܠܦܸܬܓ݂ܵܡܹ. ܐ݇ܡܸܪܹܗ ܡܲܠܟܵܐ ܩܵܡ ܕܵܪܹܝܬ ܠܝܼ ܒܚܲܕ ܥܵܘܩܵܢܵܐ ܓܘܼܪܵܐ ܘܒܚܲܕ ܚܸܫܵܐ ܚܲܝܠܵܢܵܐ ܒܩܸܛܠܵܐ ܕܐܝܼܪܵܟ݂ܵܬ. ܐ݇ܡܸܪܹܗ ܐܝܼܠܵܕ: ܬܪܹܝܢ ܬܵܗܵܪܹ̈ܐ ܕܐ݇ܢܵܫܹ̈ܐ ܓܵܪܵܓ ܥܵܒ݂ܕܝܼ ܚܸܫܵܐ: ܗ̇ܘ ܕܥܵܒܹܕ ܢܵܗܵܩܘܼܬܵܐ ܟܠܝܘܿܡ ܘܠܵܐ ܥܵܒܹܕ ܟ̰ܘܼ ܛܵܒ݂ܬܵܐ. ܡܣܵܒܵܒ ܕܐܲܢܹܐ ܐ݇ܢܵܫܹ̈ܐ ܠܲܝܬ ܠܗ݇ܘܿܢ ܚܲܕܘܼܬܵܐ ܘܒܘܼܣܵܡܵܐ ܒܐܵܗܵܐ ܕܘܼܢܝܹܐ ܐܸܠܵܐ ܟ̰ܸܡ ܚܲܕ݇ܟ̰ܵܐ. ܘܐܸܢ ܬܲܚܡܸܢܝܼ ܒܬܲܢܒܹ̈ܐ ܕܒܸܕ ܩܲܒܠܝܼ: ܦܲܫܲܡܬܵܝ ܓܘܼܪܬܵܐ ܝܠܵܗ̇ ܘܝܲܪܝܼܟ݂ܬܵܐ ܘܠܹܐ ܐܵܬܝܵܐ ܠܦܲܫܘܼܩܹܐ. ܐ݇ܡܸܪܹܗ ܡܲܠܟܵܐ ܐܸܢ ܚܵܙܹܝܢ ܗ݇ܘܵܐ ܠܵܗ̇ ܐܝܼܪܵܟ݂ܵܬ ܚܕܵܐ ܓܵܗܵܐ ܐ݇ܚܹܪ݇ܬܵܐ ܗܸܟ̰ ܠܹܐ ܦܲܫܡܸܢ ܗ݇ܘܵܐ ܥܲܠ ܟ̰ܘܼ ܡܸܢܕܝܼ. ܐ݇ܡܸܪܹܗ ܐܝܼܠܵܕ: ܬܪܹܝܢ ܬܵܗܵܪܹ̈ܐ ܕܐ݇ܢܵܫܹ̈ܐ ܓܵܪܵܓ ܗܸܟ̰ ܠܵܐ ܥܵܒ݂ܕܝܼ ܚܸܫܵܐ: ܝܵܥܢܹܐ ܗ̇ܘ ܕܥܵܒܹܕ ܟܠܝܘܿܡ ܙܲܕܝܼܩܘܼܬܵܐ ܘܗ̇ܘ ܕܠܵܐ ܥܵܒܹܕ ܒܝܼܫܬܵܐ ܥܲܡ ܟ̰ܘܼ ܐ݇ܢܵܫܵܐ. ܐ݇ܡܸܪܹܗ ܡܲܠܟܵܐ: ܠܹܐ ܚܵܙܸܢܵܗ̇ ܐܝܼܪܵܟ݂ܵܬ ܙܵܘܕܵܐ ܡ̣ܢ ܕܚܸܙܝܘܼܗ̇ ܝܘܸܢ. ܐ݇ܡܸܪܹܗ ܐܝܼܠܵܕ: ܬܪܹܝܢ ܠܹܐ ܚܵܙܝܼ: ܐ݇ܢܵܫܵܐ ܣܸܡܝܵܐ ܘܐ݇ܢܵܫܵܐ ܕܠܵܐ ܗܵܘܢܵܐ. ܘܐܲܝܟ ܕܣܸܡܝܵܐ ܠܹܐ ܚܵܙܹܐ ܫܡܲܝܵܐ ܘܠܵܐ ܟܵܘܟ݂ܒܹ̈ܐ ܘܠܵܐ ܐܲܪܥܵܐ ܘܠܹܐ ܦܵܪܹܫ ܠܩܘܼܪܒܵܐ ܡ̣ܢ ܪܸܚܩܵܐ: ܗܵܕܟ݂ܵܐ ܗ̇ܘ ܕܠܲܝܬ ܠܹܗ ܗܵܘܢܵܐ ܠܹܐ ܦܵܪܹܫ ܠܫܘܼܦܪܵܐ ܡ̣ܢ ܠܵܐ ܫܘܼܦܪܵܐ: ܘܠܵܐ ܠܥܵܒ݂ܕܵܢܵܐ ܕܛܵܒ݂ܬܵܐ ܡ̣ܢ ܥܵܒ݂ܕܵܢܵܐ ܕܒܝܼܫܬܵܐ. ܐ݇ܡܸܪܹܗ ܡܲܠܟܵܐ: ܐܸܢ ܚܵܙܹܝܢ ܗ݇ܘܵܐ ܠܵܗ̇ ܐܝܼܪܵܟ݂ܵܬ: ܪܵܒܵܐ ܪܵܒܵܐ ܒܸܕ ܚܵܕܹܝܢ ܗ݇ܘܵܐ. ܐ݇ܡܸܪܹܗ ܐܝܼܠܵܕ: ܬܪܹܝܢ ܬܵܗܵܪܹ̈ܐ ܕܐ݇ܢܵܫܹ̈ܐ ܟܹܐ ܚܵܕܝܼ: ܚܲܪܝܼܦ ܗܵܘܢܵܐ ܘܝܠܝܼܦܵܐ: ܝܵܥܢܹܐ ܐܲܝܟ ܕܚܲܪܝܼܦ ܗܵܘܢܵܐ ܟܹܐ ܚܵܙܹܐ ܠܫܘܼܓ݂ܠܹ̈ܐ ܕܥܵܠܡܵܐ ܘܡܸܢܕܝܼ ܩܣܚ ܦܣܘܩܐ. ܝ. ܕܐܝܼܬ ܒܝܹܗ ܙܵܘܕܵܢܵܐ ܘܒܲܨܘܼܪܵܐ ܘܩܘܼܪܒܵܐ ܘܪܸܚܩܵܐ: ܗܵܕܟ݂ܵܐ ܐ݇ܢܵܫܵܐ ܝܠܝܼܦܵܐ ܟܹܐ ܚܵܙܹܐ ܠܙܲܕܝܼܩܘܼܬܵܐ ܘܠܥܵܘܠܵܐ ܘܟܹܐ ܝܵܕܹܥ ܥܒ݂ܵܕܹ̈ܐ ܕܟܹܐ ܠܵܚܡܝܼ ܠܥܵܠܡܵܐ ܕܲܥܬܝܕ ܘܦܘܼܪܩܵܢܹܗ ܩܵܕ݇ܡ ܥܲܝ̈ܢܘܼܗܝ ܝܠܹܗ ܘܟܹܐ ܐܵܙܹܠ ܒܐܘܼܪܚܵܐ ܕܘܼܙ ܘܫܲܪܝܼܪܬܵܐ. ܐ݇ܡܸܪܹܗ ܡܲܠܟܵܐ: ܓܵܪܵܓ ܪܵܚܩܲܚ ܡܸܢܘܼܟ ܝܵܐ ܐܝܼܠܵܕ ܘܗܵܘܲܚ ܗܘܼܫܝܵܪ ܘܙܵܕܥܲܚ ܡܸܢܘܼܟ. ܐ݇ܡܸܪܹܗ ܐܝܼܠܵܕ: ܡ̣ܢ ܬܪܹܝܢ ܬܵܗܵܪܹ̈ܐ ܕܐ݇ܢܵܫܹ̈ܐ ܓܵܪܵܓ ܪܵܚܹܩ ܐ݇ܢܵܫܵܐ: ܡ݂ܢ ܗ̇ܘ ܕܐܵܡܹܪ ܕܠܲܝܬ ܙܲܕܝܼܩܘܼܬܵܐ ܘܠܵܐ ܥܵܘܠܵܐ ܘܠܵܐ ܦܘܼܪܥܵܢܵܐ ܛܵܒ݂ܵܐ ܐܵܦܠܵܐ ܦܘܼܪܥܵܢܵܐ ܒܝܼܫܵܐ ܘܕܠܲܝܬ ܟ̰ܘܼ ܙܕܘܼܥܬܵܐ ܥܲܠܘܼܗܝ ܒܘܿܬ ܒܝܼܫܵܬܹ̈ܐ ܕܝܼܠܹܗ ܥܒ݂ܝܼܕܵܐ ܘܕܝܲܢܵܐ ܓܵܘ ܠܸܒܹܗ. ܘܗ̇ܘ ܕܠܵܐ ܡܲܟܠܸܐ ܪܸܥܝܵܢܹܗ ܡ̣ܢ ܡܸܢܕܝܼ ܕܠܹܐ ܝܠܹܗ ܓ̰ܵܐܝܹܙ ܩܵܬܹܗ ܘܠܵܐ ܢܵܬܹܗ ܡ̣ܢ ܫܡܵܥܬܵܐ ܕܒܝܼܫܬܵܐ ܘܠܵܐ ܠܸܒܹܗ ܡ̣ܢ ܡܸܢܕܝܼ ܕܓܵܪܹܫ ܠܹܗ ܠܚܛܝܼܬܵܐ ܘܠܒܝܼܫܬܵܐ. ܐ݇ܡܸܪܹܗ ܡܲܠܟܵܐ: ܣܦܸܩܠܵܗ̇ ܐܝܼܕܝܼ ܡ݂ܢ ܐܝܼܪܵܟ݂ܵܬ. ܐ݇ܡܸܪܹܗ ܐܝܼܠܵܕ: ܬܠܵܬܵܐ ܝܢܵܐ ܣܦܝܼܩܹ̈ܐ: ܢܲܗܪܵܐ ܕܠܲܝܬ ܓܵܘܹܗ ܡܝܼܵܐ ܘܐܲܬܪܵܐ ܕܠܲܝܬ ܒܝܹܗ ܡܲܠܟܵܐ ܘܪܹܫܵܐ: ܘܒܲܟ݂ܬܵܐ ܕܠܲܝܬ ܠܵܗ̇ ܓܲܒ݂ܪܵܐ. ܘܟܲܕ ܚܙܸܐ ܠܹܗ ܐܝܼܠܵܕ ܕܡܲܠܟܵܐ ܪܵܒܵܐ ܥܘܼܓ̰ܸܙܠܹܗ ܐ݇ܡܸܪܹܗ: ܝܵܐ ܡܲܠܟܵܐ ܐܝܼܪܵܟ݂ܵܬ ܚܵܝܬܵܐ ܝܠܵܗ̇. ܘܟܲܕ ܫܡܸܥܠܹܗ ܡܲܠܟܵܐ ܐܵܗܵܐ ܚܲܒܪܵܐ ܟ̰ܸܡ ܚܕܹܠܹܗ ܘܐ݇ܡܸܪܹܗ: ܝܵܐ ܐܝܼܠܵܕ ܢܲܨܝܼܗܲܬܹ̈ܐ ܕܝܼܘܼܟ ܘܡܲܡܠܠܘܼܟ̄ ܫܲܪܝܼܪܵܐ ܩܵܡ ܡܲܟܠܝܼ ܠܝܼ ܡ̣ܢ ܟܲܪܒܵܐ. ܘܒܵܠܵܕܘܼܬܝܼ ܒܗܵܘܢܵܢܘܼܬܘܼܟ ܗܲܪ ܡܲܚܫܘܼܒ݂ܝܼ ܗ݇ܘܵܐ ܕܠܹܐ ܝܘܸܬ ܗ݇ܘܵܐ ܩܛܝܼܠܘܼܗ̇ ܐܝܼܪܵܟ݂ܵܬ. ܡܣܵܒܵܒ ܕܐܵܦܸܢ ܥܒܸܕܠܵܗ̇ ܚܕܵܐ ܓܢܵܗܵܐ ܓܘܼܪܬܵܐ ܘܗܘܼܡܙܸܡܠܵܗ̇ ܒܠܵܐ ܡܲܪܕܘܼܬܵܐ: ܐܸܠܵܐ ܠܵܐ ܥܒܸܕܠܵܗ̇ ܐܵܗܵܐ ܫܘܼܓ݂ܠܵܐ ܒܪܘܼܚܵܐ ܕܣܸܢܝܘܼܬܵܐ ܘܒܢܝܼܫܵܐ ܕܡܚܵܝܬܵܐ ܕܙܵܪܵܪ: ܐܸܠܵܐ ܒܪܘܼܚܵܐ ܕܛܢܵܢܵܐ. ܘܓܵܪܵܓ ܗܵܘܹܝܢ ܗ݇ܘܵܐ ܡܘܼܫܡܸܪܵܐ ܘܠܵܐ ܡܘܼܣܸܡܵܐ ܒܵܠܵܐ ܠܐܲܢܹܐ ܗܹܡܸܙܡܵܢܹ̈ܐ. ܘܐܲܢ݇ܬ ܝܵܐ ܐܝܼܠܵܕ ܒܥܸܐܠܘܼܟ ܕܓ̰ܲܪܒܸܬ ܠܝܼ ܘܫܵܒ݂ܩܸܬ ܠܝܼ ܚܲܕ ܥܕܵܢܵܐ ܒܫܸܟ ܥܲܠܘܼܗ̇. ܐܝܠܕ ܘܒܠܕ ܘܐܝܪܟ݂ܬ. ܩܣܛ ܘܥܒܸܕܠܘܼܟ ܥܲܡܝܼ ܚܕܵܐ ܛܵܒ݂ܬܵܐ ܓܘܼܪܬܵܐ: ܒܸܛܥܵܢܵܐ ܝܘܸܢ ܡܸܢܕ ܡܸܢܘܼܟ: ܘܙܸܠ ܡܲܝܬܝܼ ܠܵܗ̇ ܠܲܟ݂ܵܐ. ܘܦܠܸܛܠܹܗ ܐܝܼܠܵܕ ܡ̣ܢ ܟܸܣ ܡܲܠܟܵܐ ܘܐ݇ܬܹܠܹܗ ܠܟܸܣ ܐܝܼܪܵܟ݂ܵܬ ܘܩܵܡ ܦܲܩܸܕ ܠܵܗ̇ ܕܣܲܩܠܵܐ ܗ݇ܘܵܐ ܘܥܒܸܕܠܵܗ̇ ܗܵܕܟ݂ܵܐ ܘܩܵܡ ܡܲܝܬܸܐ ܠܵܗ̇ ܠܟܸܣ ܡܲܠܟܵܐ. ܘܟܲܕ ܥܒܸܪܵܗ̇ ܡܘܼܟܸܦܠܵܗ̇ ܪܹܫܵܐ ܘܟܠܹܠܵܗ̇ ܩܵܕ݇ܡܘܼܗܝ ܘܐ݇ܡܸܪܵܗ̇: ܡܸܢܬܵܐ ܡ̣ܢ ܐܲܠܵܗܵܐ ܘܡܸܢܬܵܐ ܡܸܢܘܼܟ ܝܵܐ ܡܲܠܟܵܐ ܕܥܒܸܕܠܘܼܟ ܥܲܡܝܼ ܐܵܗܵܐ ܛܵܒ݂ܬܵܐ ܓܘܼܪܬܵܐ ܐܵܦܸܢ ܥܒ݂ܝܼܕܬܵܐ ܝܘܵܢ ܗ݇ܘܵܐ ܚܕܵܐ ܓܢܵܗܵܐ ܓܘܼܪܬܵܐ ܘܠܹܐ ܝܘܵܢ ܚܫܝܼܚܬܵܐ ܕܦܵܝܫܵܢ ܗ݇ܘܵܐ ܒܚܲܝܹ̈ܐ. ܐܝܼܢܵܐ ܐܲܢ݇ܬ ܒܒܲܣܝܼܡܘܼܬܘܼܟ ܘܒܓܘܼܪܘܼܬܵܐ ܕܠܸܒܘܼܟ ܘܒܪ̈ܲܚܡܘܼܟ ܫܒܸܩܠܘܼܟ ܓܢܵܗܝܼ ܘܩܵܡ ܦܲܚܠܸܬ ܠܝܼ. ܘܒܸܛܥܵܢܵܐ ܝܘܵܢ ܡܸܢܬܵܐ ܐܵܦ ܡ̣ܢ ܐܝܼܠܵܕ ܕܥܘܼܪܩܸܠܹܗ ܘܡܘܼܟܠܹܠܹܗ ܠܓܙܵܪܕܝܼܢܵܐ ܕܡܵܘܬܵܐ ܕܦܠܝܼܛܵܐ ܗ݇ܘܵܐ ܥܲܠܝܼ ܘܩܵܡ ܦܲܪܸܩܠܝܼ ܡ݂ܢ ܡܵܘܬܵܐ ܒܝܼܕܲܥܬܹܗ ܒܪ̈ܲܚܡܘܼܟ ܘܒܒܲܣܝܼܡܘܼܬܘܼܟ ܘܛܵܒ݂ܘܼܬܘܼܟ ܘܡܝܘܼܩܪܘܼܬܵܐ ܕܛܲܒܝܼܥܲܬܘܼܟ ܘܬܲܡܲܡܬܵܐ ܘܩܵܘܠܘܼܟ. ܐ݇ܡܸܪܹܗ ܡܲܠܟܵܐ ܩܵܐ ܐܝܼܠܵܕ: ܓܘܼܪܬܵܐ ܝܠܵܗ̇ ܐܵܗܵܐ ܛܵܒ݂ܬܵܐ ܕܥܒܸܕܠܘܼܟ ܥܲܡܝܼ ܘܥܲܡ ܐܝܼܪܵܟ݂ܵܬ ܘܥܲܡ ܟܠ ܐ݇ܢܵܫܹ̈ܐ ܕܦܘܼܪܩܵܐ ܠܘܼܟ ܒܵܬ݇ܪ ܕܦܘܼܩܕܵܐ ܝܘܸܢ ܗ݇ܘܵܐ ܕܦܵܝܫܵܐ ܗ݇ܘܵܐ ܩܛܝܼܠܬܵܐ ܘܐܲܢ݇ܬ ܝܗܝܼܒ݂ܵܐ ܠܘܼܟ ܐܸܕܝܘܿܡ ܩܵܬܝܼ. ܒܸܕ ܬܵܟܠܸܢ ܡܐܵܕܝܼܵܐ ܠܒܵܬ݇ܪ ܥܲܠ ܡܲܪ̈ܥܲܫܝܵܬܘܼܟ ܘܢܲܨܝܼ̈ܗܲܬܘܼܟ ܘܒܸܕ ܗܵܘܹܝܢ ܪܵܙܝܼ ܒܡܕܲܒܪܵܢܘܼܬܘܼܟ. ܘܐܸܕܝܘܿܡ ܙܸܕܠܹܗ ܟܸܣܠܝܼ ܐܝܼܩܵܪܘܼܟ݂ ܘܚܸܩܪܘܼܟ݂ ܘܐܝܼܬ ܠܘܼܟ݂ ܗܘܼܟܡܵܐ ܕܥܵܒ݂ܕܸܬ ܟܠܡܵܐ ܕܒܵܥܹܝܬ ܒܡܲܠܟܘܼܬܝܼ ܘܗܵܘܹܐ ܠܘܼܟ ܟܠ ܫܘܼܠܛܵܢܵܐ ܥܲܠܘܼܗ̇ ܐܲܝܟ ܪܸܙܵܝܘܼܟ. ܒܝܵܗܒ݂ܵܐ ܝܘܸܢ ܩܵܬܘܼܟ ܐܵܗܵܐ ܗܘܼܟܡܵܐ ܓܘܼܪܵܐ ܘܬܟܝܼܠܵܐ ܝܘܸܢ ܥܲܠܘܼܟ. ܐܵܡܹܪ ܐܝܼܠܵܕ: ܡܲܪܸܡ ܠܵܗ̇ ܐܲܠܵܗܵܐ ܡܲܠܟܘܼܬܘܼܟ ܘܚܲܕܘܼܬܘܼܟ. ܐܵܢܵܐ ܠܲܝܬ ܠܝܼ ܟ̰ܘܼ ܚܸܩܪܵܐ ܒܐܵܗܵܐ ܡܸܢܕܝܼ ܕܥܒܸܕܠܝܼ. ܕܐܵܢܵܐ ܚܲܕ ܪܹܓܵܐ ܝܘܸܢ. ܐܸܠܵܐ ܦܲܪܦܲܠܬܝܼ ܒܝܼܘܼܟ ܐܵܗܵܐ ܝܠܵܗ̇ ܕܗܸܟ̰ ܠܵܐ ܡܲܠܝܸܙܸܬ ܒܚܲܕ ܫܘܼܓ݂ܠܵܐ ܕܡܲܦܫܸܡ ܩܥ ܦܣܘܩܐ. ܝܐ. ܐܸܢ ܦܵܐܹܫ ܬܘܼܡܸܡܵܐ ܘܗܵܘܝܵܐ ܚܲܪܬܹܗ ܚܸܫܵܐ ܘܫܡܵܛܬܵܐ. ܐ݇ܡܸܪܹܗ ܡܲܠܟܵܐ: ܨܦܵܝܝܼ ܬܲܢܘܼܝܹܐ ܝܘܸܬ ܘܩܘܼܒܠܵܐ ܠܝܼ ܗܹܡܸܙܡܵܢܘܼܟ ܘܐ݇ܚܹܪ݇ܢܵܐ ܠܹܐ ܥܵܒ݂ܕܸܢ ܗܵܕܟܵܐ ܠܵܐ ܒܫܘܼܓ݂ܠܵܐ ܓܘܼܪܵܐ ܘܠܵܐ ܒܙܥܘܿܪܵܐ. ܕܐܲܢ݇ܬ ܩܵܡ ܦܲܪܩܸܬ ܠܝܼ ܡ̣ܢ ܚܲܕ ܓܸܕܫܵܐ ܕܠܹܐ ܡܵܨܹܝܢ ܗ݇ܘܵܐ ܕܛܵܥܢܸܢ ܗ݇ܘܵܐ ܝܘܼܩܪܹܗ. ܘܟܠܡܸܢܕܝܼ ܕܥܵܒ݂ܕܸܢ ܒܸܕ ܗܵܘܹܐ ܒܒܘܼܩܵܪܵܐ ܘܒܨܲܚܨܵܝܬܵܐ ܘܒܓܠܵܝܬܹܗ ܩܵܐ ܐ݇ܢܵܫܹ̈ܐ ܦܲܪ̈ܡܝܼܵܢܹܐ ܘܗܵܘܢܵܢܹ̈ܐ ܘܡܵܪ̈ܲܝ ܢܸܣܝܵܢܵܐ ܘܒܡܲܨܠܵܗܲܬ ܕܐ݇ܢܵܫܹ̈ܐ ܕܵܘܣܬܹ̈ܐ ܘܚܘܼܒܵܢܹ̈ܐ ܘܡܵܪ̈ܲܝ ܙܸܡܲܬ. ܘܒܵܬ݇ܪ ܗܵܕܵܐ ܦܪܸܥܠܹܗ ܡܲܠܟܵܐ ܠܐܝܼܠܵܕ ܦܘܼܪ̈ܥܵܢܹܐ ܓܘܼܪܹ̈ܐ ܘܩܵܡ ܝܵܗܒܸܠܹܗ ܗܘܼܟܡܵܐ ܥܲܠ ܐܵܢܝܼ ܒܪ̈ܲܗܡܵܝܹܐ ܕܛܠܸܒܠܘܿܢ ܩܸܛܠܵܐ ܕܥܲܙܝܼ̈ܙܘܼܗܝ ܘܡܘܼܚܕܸܪܹܗ ܣܲܝܦܵܐ ܓܵܘܵܝ. ܘܚܕܹܐ ܠܹܗ ܡܲܠܟܵܐ ܘܓܘܼܪ̈ܵܢܹܐ ܕܡܲܠܟܘܼܬܵܐ ܘܛܥܸܢܘܿܢ ܡܸܢܬܵܐ ܡ̣ܢ ܐܲܠܵܗܵܐ ܘܚܩܸܪܘܿܢ ܠܟܵܒܵܪܝܼܘܿܢ ܒܘܿܬ ܝܘܼܠܦܵܢܹܗ ܘܝܼܕܲܥܬܹܗ ܘܚܸܟ݂ܡܬܹܗ. ܕܒܝܼܕܲܥܬܹܗ ܘܗܵܘܢܹܐ ܦܘܼܪܸܩܠܹܗ ܠܡܲܠܟܵܐ ܘܠܘܲܙܝܼܪܹܗ ܛܵܒ݂ܵܐ ܘܠܒܲܟ݂ܬܹܗ ܡܝܲܬܲܪܬܵܐ. ܦܣܘܩܐ. ܝܐ. ܐܲܪܝܘܿܬܵܐ ܘܦܲܪܵܫܵܐ ܘܫܲܥܗܲܪ. ܐ݇ܡܸܪܹܗ ܕܸܒܫܵܠܝܼܡ ܡܲܠܟܵܐ ܠܒܲܝܕܵܒܵܐ ܦܝܼܠܵܣܘܿܦܵܐ: ܦܘܼܪܡܹܠܝܼ ܐܵܗܵܐ ܡܲܬܠܵܐ. ܐܵܕܝܼܵܐ ܡܲܝܬܝܼ ܠܝܼ ܚܲܕ ܡܲܬܠܵܐ ܥܲܠ ܗ̇ܘ ܕܓܵܪܹܫ ܐܝܼܕܵܐ ܡ̣ܢ ܡܚܵܝܬܵܐ ܕܙܵܪܵܪ ܠܚܲܒܪܹܗ ܐܵܦܸܢ ܡܵܨܹܐ ܕܡܲܡܛܸܐ ܠܹܗ ܙܵܪܵܪ ܒܘܿܬ ܙܝܵܢܵܐ ܕܟܹܐ ܡܵܛܹܐ ܥܲܠ ܓܵܢܹܗ. ܐ݇ܡܸܪܹܗ ܦܝܼܠܵܣܘܿܦܵܐ: ܠܹܐ ܒܵܥܝܼ ܙܝܵܢܵܐ ܕܐ݇ܢܵܫܹ̈ܐ ܘܒܝܼܫܬܵܝ ܐܸܠܵܐ ܐܵܢܝܼ ܕܠܹܐ ܓܲܫܩܝܼ ܠܚܲܪܬܵܐ ܕܫܘܼܓ݂ܠܹ̈ܐ ܕܐܵܗܵܐ ܥܵܠܡܵܐ ܘܕܗ̇ܘ ܕܲܥܬܝܼܕ ܘܐܵܢܝܼ ܕܠܲܝܬ ܠܗ݇ܘܿܢ ܝܼܕܲܥܬܵܐ ܒܐܸܢܬܹܩܵܡ ܕܬܸܠܝܵܐ ܝܠܹܗ ܐܪܝܘܬܐ ܘܦܪܫܐ ܘܫܬܗܪ. ܩܥܐ ܥܲܠ ܪܹܫܵܝ ܒܘܿܬ ܒܝܼܫܬܵܐ ܕܥܵܒ݂ܕܝܼ ܠܵܗ̇ ܥܲܡ ܐ݇ܚܹܪ̈݇ܢܹܐ ܘܠܹܐ ܚܵܙܝܼ ܠܡܸܢܕܝܼ ܕܐܵܬܹܐ ܒܪܹܫܵܝ ܒܘܿܬ ܦܘܼ̈ܠܚܵܢܵܝ ܣܸܢܝܹ̈ܐ. ܗ̇ܘ ܕܥܲܒܹܕ ܒܝܼܫܬܵܐ ܥܲܡ ܚܲܒ݂ܪܹܗ: ܒܝܼܫܬܵܐ ܒܸܕ ܬܵܦܩܵܐ ܒܝܹܗ. ܡܣܵܒܵܒ ܕܗ̇ܘ ܕܠܹܐ ܪܵܗܹܐ ܒܚܲܪܬܵܐ ܕܫܘܼܓ݂ܠܹ̈ܐ ܠܹܐ ܝܠܹܗ ܪܸܚܩܵܐ ܡ̣ܢ ܬܲܢܒܹ̈ܐ ܘܡ̣ܢ ܡܘܼܨܝܼܒܲܬܹ̈ܐ ܘܠܹܐ ܝܠܹܗ ܚܫܝܼܚܵܐ ܕܦܵܪܹܩ ܡ̣ܢ ܡܲܪܝܼܪ̈ܘܵܬܵܐ. ܐܝܼܢܵܐ ܚܲܕܟܡܵܐ ܓܵܗܹ̈ܐ ܟܹܐ ܪܵܥܹܫ ܐ݇ܢܵܫܵܐ ܒܝܼܫܵܐ ܘܟܹܐ ܬܲܚܡܸܢ ܥܲܠ ܙܝܵܢܵܐ ܕܟܹܐ ܡܵܛܹܐ ܠܹܗ ܡ̣ܢ ܐ݇ܚܹܪ̈݇ܢܹܐ ܘܟܹܐ ܫܵܠܹܐ ܡ̣ܢ ܙܘܼܠܘܼܡ ܘܡ݂ܢ ܣܢܵܝܬܵܐ ܕܐ݇ܚܹܪ̈݇ܢܹܐ. ܘܡܲܣܒܘܼܬܹܐ ܝܠܹܗ ܠܐܵܗܵܐ ܗܹܡܸܙܡܵܢ ܡܲܬܠܵܐ ܕܐܲܪܝܘܿܬܵܐ ܘܕܦܲܪܵܫܵܐ ܘܕܫܲܥܗܲܪ. ܐ݇ܡܸܪܹܗ ܡܲܠܟܵܐ ܗܲܩܝܼ ܠܹܗ. ܐ݇ܡܸܪܹܗ ܦܝܼܠܵܣܘܿܦܵܐ: ܟܹܐ ܗܲܩܝܼ ܕܐܝܼܬ ܗ݇ܘܵܐ ܚܕܵܐ ܐܲܪܝܘܿܬܵܐ ܒܚܕܵܐ ܡܲܝܫܵܐ ܘܐܝܼܬ ܗ݇ܘܵܐ ܠܵܗ̇ ܬܪܹܝܢ ܓܘܼܪ̈ܝܹܐ ܘܦܠܸܛܠܵܗ̇ ܘܐ݇ܙܸܠܵܗ̇ ܒܵܬ݇ܪ ܨܲܝܕܵܐ ܘܫܒ݂ܝܼܩܵܝܠܵܗ̇ ܓܘܼܪ̈ܝܘܼܗ̇ ܒܩܸܢܵܝ ܘܥܒܸܪܹܗ ܡ̣ܢ ܬܲܡ̇ܢ ܚܲܕ ܪܲܟܵܒ݂ܵܐ ܘܚܸܙܝܵܝܠܹܗ ܘܡܸܚܝܵܝܠܹܗ ܒܓܹܐܪܵܐ ܘܡܝܼܬܠܗ݇ܘܿܢ ܘܢܫܸܛܠܹܗ ܓܸܠܕܵܝ ܘܠܘܼܒܸܠܹܗ ܘܐ݇ܙܸܠܹܗ ܠܒܲܝܬܹܗ. ܘܒܵܬ݇ܪ ܚܲܕ݇ܟ̰ܵܐ ܕܸܪܵܗ̇ ܐܲܪܝܘܿܬܵܐ ܘܟܲܕ ܚܙܹܠܵܗ̇ ܐܲܗܘܵܠ ܕܓܘܼܪ̈ܝܘܼܗ̇ ܛܪܝܼܦܵܐ ܠܵܗ̇ ܓܵܢܘܼܗ̇ ܥܲܠ ܐܲܪܥܵܐ ܘܗܘܸܐ ܠܵܗ̇ ܒܸܚܕܵܪܵܐ ܠܚܵܨܘܼܗ̇ ܘܠܟܹܪ݇ܣܘܼܗ̇ ܒܸܨܪܵܚܵܐ ܘܒܸܕܪܵܝܵܐ ܩܵܠܹ̈ܐ ܨܵܘܵܢܹ̈ܐ ܘܟܠܵܗ̇ ܗ̇ܝ ܡܲܝܫܵܐ ܓܲܪܓܘܼܡܹܐ ܗ݇ܘܵܐ ܡ̣ܢ ܩܵܠܘܼ̈ܗ̇. ܘܐܝܼܬ ܗ݇ܘܵܐ ܩܘܼܪܒܵܐ ܐܸܠܵܗ̇ ܚܲܕ ܫܲܥܗܲܪ. ܘܟܲܕ ܫܡܸܥܠܹܗ ܒܲܪܒܲܪ̈ܝܵܬܘܼܗ̇ ܒܘܼܩܸܪܹܗ ܡܸܢܘܼܗ̇: ܩܵܐ ܡܘܼܕܝܼ ܒܸܥܒ݂ܵܕܵܐ ܝܘܲܬܝ ܗܵܕܟ݂ܵܐ ܘܡܘܼܕܝܼ ܓܕܸܫܠܹܗ ܥܲܠܵܟ݂ܝ¿ ܐ݇ܡܸܪܵܗ̇ ܐܲܪܝܘܼܬܵܐ: ܚܲܕ ܪܲܟܵܒ݂ܵܐ ܬܦܸܩܠܹܗ ܒܓܘܼܪ̈ܝܝܼ ܘܩܛܝܼܠܵܝ ܠܹܗ ܘܢܫܸܛܠܹܗ ܓܸܠܕܵܝ ܘܠܘܼܒܠܵܝܠܹܗ ܘܫܠܲܕܵܝ̈ ܪܘܼܦܝܵܝܠܹܗ ܠܲܟ݂ܵܐ. ܐ݇ܡܸܪܹܗ ܩܵܬܵܗ̇ ܫܲܥܗܲܪ ܠܵܐ ܫܵܓ݂ܫܲܬܝ ܘܐܲܢ݇ܬܝ ܒܓܵܢܵܟ݂ܝ ܕܘܼܢܝ ܗܲܩܘܼܬܵܐ ܘܕܸܥܝ ܕܐܵܗܵܐ ܪܲܟܵܒ݂ܵܐ ܠܵܐ ܥܒܸܕܠܹܗ ܒܝܼܵܟ݂ܝ ܐܸܠܵܐ ܗ̇ܘ ܡܸܢܕܝܼ ܕܐܲܢ݇ܬܝ ܥܒ݂ܝܼܕܬܵܐ ܝܘܲܬܝ ܪܵܒܵܐ ܓܵܗܹ̈ܐ ܒܐ݇ܚܹܪ̈݇ܢܹܐ ܕܥܘܼܓ̰ܸܙܬܵܝ ܝܘܲܬܝ ܘܕܘܼܪܒܲܢܬܵܝ ܝܘܲܬܝ ܒܙܵܓ݂ܵܝ̈ ܐܲܝܟ ܩܥܒ ܦܣܘܩܐ. ܝܐ. ܕܐܲܢ݇ܬܝ ܐܵܕܝܼܵܐ ܥܲܓ̰ܘܼܙܹܐ ܝܘܲܬܝ ܒܘܿܬ ܓܘܼܪ̈ܝܵܟ݂ܝ. ܒܲܣ ܣܲܒܸܪܝ ܒܝܼܫܬܵܐ ܕܐ݇ܚܹܪ̈݇ܢܹܐ ܐܲܝܟ ܕܐܲ݇ܚܹܪ̈݇ܢܹܐ ܣܘܼܒܸܪܘܿܢ ܒܝܼܫܬܵܟ݂ܝ. ܕܐ݇ܡܝܼܪܬܵܐ ܝܠܵܗ̇: ܐܲܝܟ ܕܕܵܝܢܹܬ ܒܸܕ ܦܵܝܫܸܬ ܕܝܼܢܵܐ. ܘܠܟܠ ܥܒ݂ܵܕܵܐ ܐܝܼܬ ܛܥܘܼܢܬܵܐ ܕܦܘܼܪܥܵܢܵܐ ܐܸܢ ܛܵܒ݂ܵܐ ܘܐܸܢ ܒܝܼܫܵܐ ܘܒܦܸܚܡܹܗ ܝܠܹܗ ܒܓܘܼܪܘܼܬܵܐ ܘܒܙܥܘܿܪܘܼܬܵܐ: ܐܲܝܟ ܙܲܪܥܵܐ ܕܒܚܨܵܕܵܐ ܟܹܐ ܐܵܬܹܐ ܐܲܝܟ ܩܲܕܪܵܐ ܕܒܲܪܙܲܪܥܵܐ. ܐ݇ܡܸܪܵܗ̇: ܐܲܪܝܘܿܬܵܐ ܦܲܫܸܩܠܝܼ ܡܸܢܕܝܼ ܕܝܼܘܸܬ ܒܹܐܡܵܪܵܐ ܘܓܠܝܼ ܠܝܼ ܪܸܡܙܹܗ. ܐ݇ܡܸܪܹܗ ܫܲܥܗܲܪ: ܡܘܼܕܝܼ ܝܠܹܗ ܬܘܼܪܣܵܝܵܟ݂ܝ¿ ܐ݇ܡܸܪܵܗ̇ ܐܲܪܝܘܿܬܵܐ ܒܸܣܪܵܐ ܕܗܲܝܘܵܢܹ̈ܐ. ܐ݇ܡܸܪܹܗ ܫܲܥܗܲܪ: ܡܲܢ ܟܹܐ ܝܵܗܒܸܠ ܗ݇ܘܵܐ ܠܵܟ݂ܝ ܐܵܗܵܐ ܡܹܐܟ݂ܘܼܠܬܵܐ¿ ܐ݇ܡܸܪܵܗ̇ ܐܲܪܝܘܿܬܵܐ: ܐܵܢܵܐ ܒܓܵܢܝܼ ܟܹܐ ܐܵܙܵܠ݇ܢ ܠܨܲܝܕܵܐ ܘܟܹܐ ܕܵܒ݂ܩܵܢ ܗܲܝܘܵܢܹ̈ܐ ܘܟܹܐ ܦܵܪܛܵܢ ܠܗ݇ܘܿܢ ܘܟܹܐ ܐܵܟ݂ܠܵܢ ܠܗ݇ܘܿܢ ܐ݇ܡܸܪܹܗ ܫܲܥܗܲܪ: ܒܸܚܫܵܒ݂ܵܐ ܝܘܲܬܝ ܕܐܲܢܹܐ ܗܲܝܘܵܢܹ̈ܐ ܕܝܼܘܲܬܝ ܕܒ݂ܝܼܩܬܵܐ ܗܲܠ ܐܵܕܝܼܵܐ ܘܐ݇ܟ݂ܝܼܠܬܵܝ ܠܲܝܬ ܠܗ݇ܘܿܢ ܐܲܒ݂ܵܗܹ̈ܐ¿ ܐ݇ܡܸܪܵܗ̇ ܐܲܠܒܲܬܵܐ ܐܝܼܬ ܠܗ݇ܘܿܢ. ܐ݇ܡܸܪܹܗ ܫܲܥܗܲܪ: ܒܲܣ ܩܵܐ ܡܘܼܕܝܼ ܠܹܐ ܝܘܲܚ ܒܸܫܡܵܥܵܐ ܩܵܠܵܐ ܕܐܲܢܹܐ ܐܲܒ݂ܵܗܹ̈ܐ ܘܝܸܡܵܬܹ̈ܐ ܐܲܝܟ ܕܒܸܫܡܵܥܵܐ ܝܘܲܚ ܩܵܠܵܟ݂ܝ¿ ܘܩܵܐ ܡܘܼܕܝܼ ܠܹܐ ܝܢܵܐ ܒܸܨܪܵܚܵܐ ܐܲܝܟ ܕܐܲܢ݇ܬܝ ܒܸܨܪܵܚܵܐ ܝܘܲܬܝ¿ ܐܸܠܵܐ ܬܲܢܘܼܝܹܐ ܝܘܸܢ ܩܵܬܵܟ݂ܝ ܕܠܵܐ ܬܦܸܩܠܵܗ̇ ܒܝܼܵܟ݂ܝ ܐܵܗܵܐ ܒܝܼܫܬܵܐ ܐܸܠܵܐ ܡܣܵܒܵܒ ܕܐܲܢ݇ܬܝ ܠܵܐ ܬܘܼܚܡܸܢܵܟ݂ܝ ܨܦܵܝܝܼ ܥܲܠ ܚܲܪܬܵܐ ܕܫܘܼܓ݂ܠܹ̈ܐ ܘܠܵܐ ܥܲܠ ܦܠܵܛܹ̈ܐ ܕܝܼܵܝ ܘܠܵܐ ܨܸܪܵܟ݂ܝ ܩܵܕ݇ܡ ܗܵܘܢܵܟ݂ܝ ܠܙܵܪܵܪ ܕܒܸܕ ܡܵܪ̈ ܗ݇ܘܵܐ ܠܵܟ݂ܝ ܡ̣ܢ ܙܵܪܵܪ ܕܡܘܼܡܛܸܐ ܠܵܟ݂ܝ ܐܸܠܵܝ. ܘܟܲܕ ܫܡܸܥܠܵܗ̇ ܐܲܪܝܘܿܬܵܐ ܐܲܢܹܐ ܗܹܡܸܙܡܵܢܹ̈ܐ ܡ̣ܢ ܫܲܥܗܲܪ ܦܘܼܪܡܹܠܵܗ̇ ܕܗ̇ܝ ܡܘܼܨܝܼܒܲܬ ܐ݇ܬܹܠܵܗ̇ ܒܪܹܫܵܗ̇ ܡܣܵܒܵܒ ܕܗ̇ܝ ܒܓܵܢܵܗ̇ ܡܘܼܩܲܨܸܪ ܝܼܗ݇ܘܵܐ ܗܲܪ ܒܗܵܕܟ݂ܵܐ ܫܘܼܓ݂ܠܹ̈ܐ ܘܕܙܠܝܼܡܬܵܐ ܗ݇ܘܵܐ ܠܐ݇ܚܹܪ̈݇ܢܹܐ ܘܥܘܼܓ̰ܸܙܬܵܝ. ܗܵܝܓܵܗ ܫܒܸܩܠܵܗ̇ ܠܨܲܝܕܵܐ ܘܚܣܝܼܟ݂ܵܐ ܠܵܗ̇ ܓܵܢܘܼܗ̇ ܡ̣ܢ ܡܹܐܟ݂ܘܼܠܬܵܐ ܕܒܸܣܪܵܐ ܘܫܘܼܪܹܠܵܗ̇ ܠܹܐܟ݂ܵܠܵܐ ܛܥܘܼܢܝܵܬܹ̈ܐ ܘܝܗܝܼܒ݂ܵܐ ܠܵܗ̇ ܓܵܢܘܼܗ̇ ܠܡܣܲܪܩܘܼܬܵܐ ܘܠܥܲܢܘܵܝܘܼܬܵܐ! ܘܟܲܕ ܚܙܹܠܵܗ̇ ܐܵܗܵܐ ܐܪܝܘܬܐ ܘܦܪܫܐ ܘܫܥܗܪ. ܫܥܓ ܡܸܢܕܝܼ ܚܕܵܐ ܕܸܒܵܐ ܕܟܹܐ ܥܵܡܪܵܐ ܗ݇ܘܵܐ ܒܗ̇ܝ ܡܲܝܫܵܐ ܘܡܹܐܟ݂ܘܼܠܬܘܼܗ̇ ܡ̣ܢ ܛܥܘܼܢܝܵܬܹ̈ܐ ܗ݇ܘܵܐ ܐ݇ܡܸܪܵܗ̇ ܩܵܬܵܗ̇: ܒܸܚܫܵܒ݂ܵܐ ܝܘܵܢ ܗ݇ܘܵܐ ܕܐܵܗܵܐ ܫܹܢ݇ܬܵܐ ܐܝܼܠܵܢܹ̈ܐ ܠܹܐ ܛܵܥܢܝܼ ܗ݇ܘܵܘ ܒܘܿܬ ܒܲܨܘܼܪܘܼܬܵܐ ܕܡܝܼ̈ܵܐ. ܐܸܠܵܐ ܟܲܕ ܚܙܸܐ ܠܝܼ ܕܒܹܐܟ݂ܵܠܵܐ ܝܘܲܬܝ ܡܸܢܵܝ ܟܲܕ ܐܲܢ݇ܬܝ ܐܵܟ݂ܠܵܢܬܵܐ ܕܒܸܣܪܵܐ ܝܘܲܬܝ ܘܫܒܸܩܠܵܟ݂ܝ ܬܘܼܪܣܵܝܵܟ݂ܝ ܘܡܹܐܟ݂ܘܼܠܬܵܟ݂ܝ ܘܗ̇ܘ ܡܸܢܕܝܼ ܕܝܼܠܹܗ ܦܪܝܼܫܹܗ ܩܵܬܵܟ݂ܝ ܐܲܠܵܗܵܐ: ܘܕܸܪܵܟ݂ܝ ܠܪܘܼܙܩܵܐ ܕܐ݇ܚܹܪ̈݇ܢܹܐ ܘܩܵܡ ܡܲܒܨܸܪܲܬܝ ܠܹܗ ܘܒܥܸܪܵܟ݂ܝ ܥܲܠܘܼܗܝ: ܚܵܛܸܪܓ̰ܲܡܥ ܗܘܸܐ ܠܝܼ ܕܒܐܵܗܵܐ ܫܹܢ݇ܬܵܐ ܒܸܕ ܛܵܥܢܝܼ ܐܝܼܠܵܢܹ̈ܐ ܐܲܝܟ ܕܒܸܛܥܵܢܵܐ ܗ݇ܘܵܘ ܡ̣ܢ ܩܲܕܡܵܝܬܵܐ. ܐܸܠܵܐ ܗܘܸܐ ܠܵܗ̇ ܒܲܨܘܼܪܘܼܬܵܐ ܒܛܥܘܼܢܝܵܬܹ̈ܐ ܒܘܿܬ ܕܝܼܵܟ݂ܝ. ܘܵܝ ܠܛܥܘܼܢܝܵܬܹ̈ܐ ! ܘܵܝ ܠܐܝܼܠܵܢܹ̈ܐ: ܘܵܝ ܠܐܵܢܝܼ ܕܡܸܢܵܝ ܟܹܐ ܬܲܪܣܝܼ ܠܵܗ̇ ܓܵܢܵܝ ! ܚܵܛܸܪܓ̰ܲܡܥ ܓ̰ܲܠܕܹܐ ܒܸܕ ܦܵܢܝܼ ܐܸܢ ܥܒܸܪܹܗ ܥܲܠ ܪܘܼܙܩܵܝ ܘܩܵܡ ܓ̰ܵܢܹܒ݂ ܠܹܗ ܚܲܕ ܐ݇ܚܹܪ݇ܢܵܐ ܕܠܲܝܬ ܠܹܗ ܣܵܗܡܵܐ ܒܝܹܗ ܘܠܹܐ ܝܠܹܗ ܡܹܐܟ݂ܘܼܠܬܹܗ. ܘܟܲܕ ܫܡܸܥܠܵܗ̇ ܐܲܪܝܘܿܬܵܐ ܐܲܢܹܐ ܗܹܡܸܙܡܵܢܹ̈ܐ ܡ̣ܢ ܦܘܼܡܵܐ ܕܗ̇ܝ ܕܸܒܵܐ ܫܒܸܩܠܵܗ̇ ܡܹܐܟ݂ܘܼܠܬܵܐ ܕܛܥܘܼܢܝܵܬܹ̈ܐ ܘܝܗܝܼܒ݂ܵܐ ܠܵܗ̇ ܓܵܢܵܗ̇ ܠܹܐܟ݂ܵܠܵܐ ܓܸܠܵܐ ܘܠܥܲܢܘܵܝܘܼܬܵܐ. ܘܡܘܼܬܸܠܝܼ ܩܵܬܘܼܟ ܐܵܗܵܐ ܡܲܬܠܵܐ ܕܝܵܕܥܸܬ ܕܚܲܕܟܡܵܐ ܓܵܗܹ̈ܐ ܐܵܦ ܚܲܕ ܣܲܟ݂ܠܵܐ ܟܹܐ ܐܲܢܟܸܪ ܡ̣ܢ ܡܚܵܝܬܵܐ ܕܙܵܪܵܪ ܠܐ݇ܚܹܪ̈݇ܢܹܐ ܒܘܿܬ ܙܵܪܵܪ ܕܟܹܐ ܗܵܘܝܵܐ ܕܡܵܛܹܐ ܠܹܗ ܡܸܢܹܗ. ܐܲܝܟ ܐܲܪܝܘܿܬܵܐ ܕܫܠܹܠܵܗ̇ ܡ̣ܢ ܡܹܐܟ݂ܘܼܠܬܵܐ ܕܒܸܣܪܵܐ ܒܘܿܬ ܒܝܼܫܬܵܐ ܕܐ݇ܬܹܠܵܗ̇ ܥܲܠ ܓܘܼܪ̈ܝܘܼܗ̇ ܘܡ̣ܢ ܡܹܐܟ݂ܘܼܠܬܵܐ ܕܛܥܘܼܢܝܵܬܹ̈ܐ ܒܗܹܡܹܙܡܵܢ ܕܗ̇ܝ ܕܸܒܵܐ: ܘܒܠܸܓܠܵܗ̇ ܒܡܣܲܪܩܘܼܬܵܐ ܘܒܬܝܵܒ݂ܘܼܬܵܐ. ܘܵܓ̰ܹܒ ܝܼܠܵܗ̇ ܠܒܲܪܢܵܫܵܐ ܕܬܲܚܡܸܢ ܘܪܵܗܹܐ ܒܗܵܕܟ݂ܵܐ ܡܸܢܕܝܵܢܹ̈ܐ. ܕܐ݇ܡܝܼܪܬܵܐ ܝܠܵܗ̇: ܠܵܐ ܥܵܒ݂ܕܸܬ ܒܐ݇ܚܹܪ̈݇ܢܹܐ ܗ̇ܘ ܡܸܢܕܝܼ ܕܠܹܐ ܝܘܸܬ ܪܵܙܝܼ ܕܐ݇ܚܹܪ̈݇ܢܹܐ ܥܵܒ݂ܕܝܼ ܠܹܗ ܒܝܼܘܼܟ. ܕܐܵܗܵܐ ܝܠܵܗ̇ ܟܹܐܢܘܼܬܵܐ: ܘܒܟܹܐܢܘܼܬܵܐ ܐܝܼܬ ܪܸܙܵܝܵܐ ܕܐܲܠܵܗܵܐ ܘܕܐ݇ܢܵܫܹ̈ܐ. ܦܣܘܩܐ. ܝܒ. ܕܡܣܲܪܩܵܐ ܘܕܐܵܪܚܵܐ. ܐ݇ܡܸܪܹܗ ܕܸܒܫܵܠܝܼܡ ܡܲܠܟܵܐ ܠܒܲܝܕܵܒܵܐ ܦܝܼܠܵܣܘܿܦܵܐ: ܫܡܸܥܠܝܼ ܐܵܗܵܐ ܡܲܬܠܵܐ. ܐܵܕܝܼܵܐ ܡܲܝܬܝܼ ܠܝܼ ܚܲܕ ܡܲܬܠܵܐ ܥܲܠ ܗ̇ܘ ܕܫܵܒܹܩ ܫܘܼܓ݂ܠܹܗ ܘܫܸܕܬܹܗ ܕܟܹܐ ܠܵܚܡܝܼ ܠܹܗ ܘܟܹܐ. ܛܲܘܹܐ ܒܵܬ݇ܪ ܚܕܵܐ ܫܸܕܬܵܐ ܐ݇ܚܹܪ݇ܬܵܐ ܘܠܹܐ ܡܵܛܹܐ ܐܸܠܵܗ̇ ܘܟܹܐ ܦܵܐܹܫ ܡܘܼܥܲܛܲܠ ܘܐܵܘܵܪܵܐ. ܐ݇ܡܸܪܹܗ ܦܝܼܠܵܣܘܿܦܵܐ: ܟܹܐ ܗܲܩܝܼ ܕܐܝܼܬ ܗ݇ܘܵܐ ܒܐܲܬܪܵܐ ܕܟܲܪܟ݂ܵܐ ܚܲܕ ܪܲܒܲܢ ܕܝܗܝܼܒ݂ܵܐ ܗ݇ܘܵܐ ܓܵܢܹܗ ܠܪܘܼܚܵܢܵܝܘܼܬܵܐ ܘܒܠܝܼܓܵܐ ܒܦܘܼܠܚܵܢܵܐ ܕܐܲܠܵܗܵܐ. ܘܚܲܕ ܝܵܘܡܵܐ ܐ݇ܬܹܠܹܗ ܠܹܗ ܚܲܕ ܐܵܪܚܵܐ. ܘܦܘܼܩܸܕܠܹܗ ܗ̇ܘ ܪܲܒܲܢ ܕܡܲܝܬܝܼ ܗ݇ܘܵܘ ܚܲܕ ܡܸܢܕܝܼ ܚܲܕܬܵܐ ܘܒܲܣܝܼܡܵܐ ܩܵܐ ܐܵܪܚܹܗ: ܘܡܘܼܬ݇ܝܹܠܘܿܢ ܚܘܼܪ̈ܡܹܐ ܘܬܸܪ̈ܘܵܝ ܐ݇ܟܸܠܘܿܢ ܡܸܢܵܝ. ܘܐ݇ܡܸܪܹܗ ܗ̇ܘ ܐܵܪܚܵܐ ܟܡܵܐ ܚܸܠܝܹ̈ܐ ܝܢܵܐ ܐܲܢܹܐ ܚܘܼܪ̈ܡܹܐ ܘܟܡܵܐ ܒܲܣܝܼܡܹ̈ܐ ܝܢܵܐ ! ܘܒܐܲܬܪܲܢ ܠܲܝܬ ܡܸܢܵܝ ܘܛܵܒ݂ ܕܡܲܫܟ̰ܚܝܼ ܗ݇ܘܵܘ ܒܝܹܗ. ܘܐ݇ܡܸܪܹܗ: ܚܵܐܗܹܫ ܒܸܥܒ݂ܵܕܵܐ ܝܘܸܢ ܡܸܢܘܼܟ ܗܲܒ݂ܠܝܼ ܐܲܢ݇ܬ ܕܢܵܨܒܸܢ ܡܸܢܵܝ ܟܸܣܠܲܢ. ܕܐܵܢܵܐ ܠܹܐ ܝܘܸܢ ܒܵܠܵܕ ܒܛܥܘܼܢܝܵܬܹ̈ܐ ܕܐܲܬܪܵܘܟ݂ܘܿܢ ܘܠܵܐ ܐܲܝܟܵܐ ܘܠܵܐ ܕܵܐܟ݂ܝܼ ܟܹܐ ܢܵܨܒ݂ܝܼ ܠܗ݇ܘܿܢ: ܐ݇ܡܸܪܹܗ ܩܵܬܹܗ ܗ̇ܘ ܪܲܒܲܢ: ܥܵܒܵܣ ܝܼܠܹܗ ܐܵܗܵܐ ܡܸܢܕܝܼ ܕܒܸܛܠܵܒܵܐ ܝܘܸܬ. ܚܲܕ ܝܘܼܩܪܵܐ ܝܠܹܗ ܥܲܠܘܼܟ ܘܗܵܐ ܐܲܬܪܵܘܟ݂ܘܿܢ ܟܲܗܝܼܢܵܐ ܝܠܹܗ ܒܛܥܘܼܢܝܵܬܹ̈ܐ. ܘܟܲܕ ܐܲܬܪܵܘܟ݂ܘܿܢ ܗܵܕܟ݂ܵܐ ܝܠܹܗ ܡܘܼܕܝܼ ܣܢܝܼܩܘܼܬܵܐ ܐܝܼܬܠܘܼܟ ܥܲܠ ܚܘܼܪܡܵܐ ܕܝܼܠܹܗ ܪܵܒܵܐ ܝܲܩܘܼܪܵܐ ܘܠܲܝܬ ܠܹܗ ܪܵܒܵܐ ܚܵܝܪ ܩܵܐ ܦܲܓ݂ܪܵܐ¿ ܘܠܹܐ ܦܵܐܹܫ ܚܫܝܼܒ݂ܵܐ ܗܵܘܢܵܢܵܐ ܘܚܲܟܝܼܡܵܐ ܗ̇ܘ ܕܛܲܘܹܐ ܒܵܬ݇ܪ ܚܲܕ ܡܸܢܕܝܼ ܕܠܹܐ ܕܡܣܪܩܐ ܘܕܐܪܚܐ. ܩܥܗ ܡܲܫܟ̰ܸܚ ܠܹܗ. ܘܐܲܢ݇ܬ ܛܘܼܒ݂ܵܢܵܐ ܒܸܕ ܗܵܘܹܝܬ ܐܸܢ ܗܵܘܹܝܬ ܪܵܙܝܼ ܒܗ̇ܘ ܡܸܢܕܝܼ ܕܡܲܫܟ̰ܚܸܬ ܠܹܗ ܒܐܵܣܵܢܵܝܘܼܬܵܐ. ܘܗ̇ܘ ܪܲܒܲܢ ܗܲܡܙܘܼܡܹܐ ܗ݇ܘܵܐ ܒܠܸܫܵܢܵܐ ܥܸܒ݂ܪܵܝܵܐ. ܘܪܵܒܵܐ ܒܣܸܡܠܵܗ̇ ܠܹܗ ܗ̇ܘ ܐܵܪܚܵܐ ܒܡܲܡܠܠܹܗ ܘܗܲܪ ܒܗ̇ܝ ܥܕܵܢܵܐ ܒܥܸܐ ܠܹܗ ܕܝܵܠܹܦ ܗ݇ܘܵܐ ܠܹܗ ܘܠܡܸܬܚܵܐ ܕܚܲܕܟܡܵܐ ܝܵܘܡܵܢܹ̈ܐ ܪܵܒܵܐ ܡܘܼܣܸܡܠܹܗ ܒܵܠܵܐ ܕܩܵܢܹܐ ܗ݇ܘܵܐ ܠܹܗ ܗ̇ܘ ܠܸܫܵܢܵܐ. ܘܐ݇ܡܸܪܹܗ ܪܲܒܲܢ ܩܵܬܹܗ: ܒܫܒ݂ܵܩܬܘܼܟ ܠܠܸܫܵܢܵܐ ܕܓܵܢܘܼܟ ܘܒܒܥܵܝܬܘܼܟ ܠܹܝܠܵܦܵܐ ܠܸܫܵܢܵܐ ܥܸܒ݂ܪܵܝܵܐ ܚܫܝܼܚܵܐܝܘܸܬ ܕܢܵܦܠܸܬ ܒܗ̇ܘ ܡܸܢܕܝܼ ܕܢܦܸܠܹܗ ܓܵܘܹܗ ܩܲܪܓ݂ܵܐ. ܐ݇ܡܸܪܹܗ ܐܵܪܚܵܐ: ܦܲܫܸܩܠܹܗ ܚܲܒܪܘܼܟ. ܐ݇ܡܸܪܹܗ ܪܲܒܲܢ: ܟܹܐ ܗܲܩܝܼ ܕܚܲܕ ܩܲܪܓ݂ܵܐ ܚܙܸܐ ܠܹܗ ܚܲܕ ܩܸܩܒ݂ܵܢܵܐ ܒܸܦܣܵܥܵܐ ܦܵܣܘܿܥܝܵܬܹ̈ܐ ܘܒܪܸܚܫܵܐ. ܘܩܵܡ ܒܵܣܡܵܐ ܠܹܗ ܪܚܵܫܬܹܗ ܘܒܥܸܐ ܠܹܗ ܕܝܵܠܹܦ ܠܵܗ̇ ܘܪܵܒܵܐ ܥܕܵܢܵܐ ܓ̰ܘܼܪܸܒܠܹܗ ܘܠܵܐ ܡܨܹܐ ܠܹܗ ܕܝܵܠܹܦ ܗ݇ܘܵܐ ܠܵܗ̇ ܘܩܛܸܥܠܹܗ ܐܘܼܡܘܼܕܹܗ ܡܸܢܵܗ̇ ܘܫܒ݂ܝܼܩܵܐ ܠܹܗ ܘܒܥܸܐ ܠܹܗ ܕܕܵܐܹܪ ܗ݇ܘܵܐ ܠܪܚܵܫܬܹܗ ܩܲܕܡܵܝܬܵܐ ܘܟܝܵܢܵܝܬܵܐ ܘܗܵܐ ܡܘܼܢܫܝܼܘܼܗ̇ ܗ݇ܘܵܐ ܘܗܘܸܐ ܠܹܗ ܦܲܡܦܘܼܠܹܐ ܠܐܵܗܵܐ ܓܹܒܵܐ ܘܠܗ̇ܘ ܓܹܒܵܐ ܘܦܸܫܠܵܗ̇ ܪܚܵܫܬܹܗ ܘܐܘܼܪܚܹܗ ܒܝܼܫ ܚܸܪܒܵܐ ܡ̣ܢ ܗ̇ܝ ܕܟܠܵܝ ܛܲܝܪܹ̈ܐ. ܘܡܘܼܬܸܠܝܼ ܩܵܬܘܼܟ ܐܵܗܵܐ ܡܲܬܠܵܐ ܕܚܙܸܐ ܠܝܼ ܕܫܒܸܩܠܘܼܟ ܠܠܸܫܵܢܵܐ ܕܓܵܢܘܼܟ ܘܒܥܸܐ ܠܘܼܟ ܠܠܸܫܵܢܵܐ ܥܸܒܪܵܝܵܐ ܕܠܹܐ ܠܵܚܸܡ ܠܘܼܟ ܘܒܸܙܕܵܥܵܐ ܝܘܸܢ ܕܠܵܐ ܝܵܠܦܸܬ ܠܹܗ ܘܡܲܢܫܹܝܬ ܠܠܸܫܵܢܵܐ ܕܓܵܢܘܼܟ ܘܕܵܝܪܸܬ ܠܟܸܣ ܐ݇ܢܵܫܹ̈ܐ ܕܝܼܘܼܟ ܘܗܲܡܙܲܡܬܘܼܟ ܗܵܘܝܵܐ ܒܝܼܫ ܦܟ̰ܝܼܠܬܵܐ ܡ̣ܢ ܕܟܠܵܝ ܐ݇ܚܹܪ̈݇ܢܹܐ. ܡܣܵܒܵܒ ܕܐ݇ܡܝܼܪܬܵܐ ܝܠܵܗ̇: ܟܹܐ ܦܵܐܹܫ ܚܫܝܼܒ݂ܵܐ ܣܲܟ݂ܠܵܐ ܗ̇ܘ ܕܫܵܩܹܠ ܠܓܵܢܹܗ ܡܸܢܕܝܼ ܕܠܹܐ ܠܵܚܹܡ ܠܹܗ ܘܠܹܐ ܝܠܹܗ ܝܠܝܼܦܵܐ ܐܸܠܹܗ ܘܠܹܐ ܝܢܵܐ ܬܘܼܥܠܡܘܼܗܝ ܒܝܹܗ ܐܲܒ݂ܵܗܘܼ̈ܗܝ ܡ̣ܢ ܩܲܕܡܵܝܬܵܐ. ܦܣܘܩܐ. ܝܓ. ܚܵܕܘܿܪܵܐ ܘܙܲܪܓܵܪ. ܐ݇ܡܸܪܹܗ ܕܸܒܫܵܠܝܼܡ ܡܲܠܟܵܐ ܠܒܲܝܕܵܒܵܐ ܦܝܼܠܵܣܘܿܦܵܐ: ܫܡܸܥܠܝܼ ܐܵܗܵܐ ܡܲܬܠܵܐ. ܐܵܕܝܼܵܐ ܡܲܝܬܝܼ ܠܝܼ ܚܲܕ ܡܲܬܠܵܐ ܥܲܠ ܗ̇ܘ ܕܥܵܒܹܕ ܛܵܒ݂ܬܵܐ ܠܵܐ ܒܕܘܼܟܬܵܗ̇ ܘܣܲܒܸܪ ܩܘܼܒܵܠܛܲܝܒܘܼܬܵܐ ܥܲܠ ܛܵܒ݂ܬܹܗ. ܐ݇ܡܸܪܹܗ ܦܝܼܠܵܣܘܿܦܵܐ ܥܗܝܼܕܵܐ: ܟܝܵܢܹ̈ܐ ܬܵܗܵܪܹ̈ܐ ܬܵܗܵܪܹ̈ܐ ܝܢܵܐ. ܘܠܲܝܬ ܒܟܠܵܝ ܒܸܪ̈ܝܵܬܹܐ ܕܐܲܠܵܗܵܐ ܡܸܬܚܲܙܝܵܢܹ̈ܐ ܠܗ݇ܘܿܢ ܬܲܪܬܹܝܢ ܝܵܐ ܐܲܪܒܲܥ ܐܲܩܠܹ̈ܐ ܝܵܐ ܐܵܢܝܼ ܕܟܹܐ ܦܵܪܚܝܼ ܒܗܵܘܵܐ ܒܬܪܹܝܢ ܓܘܼܠܦܵܢܹ̈ܐ ܚܕܵܐ ܒܪܝܼܬܵܐ ܐ݇ܚܹܪ݇ܬܵܐ ܒܝܼܫ ܢܵܓ̰ܝܼܒ ܘܒܝܼܫ ܥܸܠܵܝܬܵܐ ܡ̣ܢ ܒܲܪܢܵܫܵܐ. ܐܸܠܵܐ ܐܝܼܬ ܐ݇ܢܵܫܹ̈ܐ ܛܵܒܹ̈ܐ ܘܐ݇ܢܵܫܹ̈ܐ ܒܝܼܫܹ̈ܐ. ܘܐܝܼܬ ܐ݇ܢܵܫܹ̈ܐ ܟܹܐܢܹ̈ܐ ܘܐ݇ܢܵܫܹ̈ܐ ܥܵܘܵܠܹ̈ܐ. ܗܲܠ ܕܚܲܕܟܡܵܐ ܗܲܝܘܵܢܹ̈ܐ ܐܵܦܸܢ ܦܵܪ̈ܘܿܛܹܐ ܘܚܲܕܟܡܵܐ ܛܲܝܪܹ̈ܐ ܟܹܐ ܦܵܪܥܝܼ ܛܵܒ݂ܬܵܐ ܘܟܹܐ ܥܵܒ݂ܕܝܼ ܐܝܼܩܵܪܵܐ ܘܟܹܐ ܛܵܥܢܝܼ ܡܸܢܬܵܐ ܘܟܹܐ ܡܲܚܙܝܼ ܕܘܼܙܘܼܬܵܐ ܙܵܘܕܵܐ ܡ̣ܢ ܒܲܪܢܵܫܵܐ. ܒܘܿܬ ܐܵܗܵܐ ܓܵܪܵܓ ܐ݇ܢܵܫܵܐ ܥܵܒܹܕ ܠܵܗ̇ ܛܵܒ݂ܬܹܗ ܒܕܘܼܟܬܵܗ̇ ܘܠܵܐ ܛܲܠܸܩ ܠܵܗ̇ ܒܗ̇ܘ ܕܠܹܐ ܛܵܥܹܢ ܠܵܗ̇ ܘܠܹܐ ܝܠܹܗ ܫܘܼܟܘܼܪܕܵܪ ܘܠܹܐ ܝܵܕܹܥ ܠܵܗ̇. ܘܓܵܪܵܓ ܠܵܐ ܦܵܪܹܫ ܟ̰ܘܼ ܐ݇ܢܵܫܵܐ ܐܸܠܵܐ ܒܵܬ݇ܪ ܢܸܣܝܵܢܵܐ ܘܝܼܕܲܥܬܵܐ ܕܐܘܼܪ̈ܚܵܬܘܼܗܝ ܘܕܦܘܼܪܥܵܢܹܗ ܘܕܚܘܼܒܹܗ ܘܕܩܘܼܒܵܠܛܲܝܒܘܼܬܹܗ. ܘܠܵܐ ܡܲܚܸܒ ܙܵܘܕܵܐ ܡ̣ܢ ܐ݇ܚܹܪ̈݇ܢܹܐ ܠܗ̇ܘ ܕܝܼܠܹܗ ܚܸܙܡܹܗ ܐܲܚܟ̰ܝܼ ܒܘܿܬ ܚܙܸܡܵܝܘܼܬܹܗ ܐܸܢ ܠܹܗ ܝܠܹܗ ܝܵܕܥܵܢܵܐ ܕܛܵܒ݂ܬܵܐ: ܘܠܵܐ ܚܵܣܹܟ ܛܵܒ݂ܬܹܗ ܘܨܦܵܝܘܼܬܹܗ ܡ̣ܢ ܢܘܼܟ݂ܪܵܝܵܐ ܐܸܢ ܡܵܨܹܐ ܕܣܵܢܹܕ ܠܹܗ ܝܵܐ ܩܢܘܿܡܵܐܝܼܬ ܝܵܐ ܒܡܸܢܕܝܼ ܕܝܹܗ. ܡܣܵܒܵܒ ܕܗܵܕܟ݂ܵܐ ܐ݇ܢܵܫܵܐ ܒܸܕ ܝܵܕܹܥ ܛܵܒ݂ܬܵܐ ܕܦܸܫܠܵܗ̇ ܥܒ݂ܝܼܕܬܵܐ ܥܲܡܹܗ ܘܒܸܕ ܚܕܘܪܐ ܘܙܪܓܪ. ܩܥܙ ܛܵܥܹܢ ܡܸܢܬܵܐ ܒܘܿܬ ܨܦܵܝܘܼܬܵܐ ܕܡܵܛܝܵܐ ܐܸܠܹܗ ܘܒܸܕ ܗܵܘܹܐ ܚܫܝܼܚܵܐ ܠܚܸܩܪܵܐ ܒܗܘܼܫܝܵܪܘܼܬܹܗ ܘܡܫܲܡܗܵܐ ܒܛܵܒ݂ܬܵܐ ܘܡܗܲܝܡܢܵܐ ܘܦܵܪܘܿܫܵܐ ܘܡܲܚܸܒܵܢܵܐ ܕܥܒ݂ܵܕܹ̈ܐ ܛܵܒܹ̈ܐ ܘܕܗܹܡܸܙܡܵܢܹ̈ܐ ܫܲܦܝܼܪܹ̈ܐ. ܘܗܲܪ ܗܵܕܟ݂ܵܐ ܝܠܹܗ ܟܠ ܕܦܝܵܫܵܐ ܝܠܹܗ ܝܕܝܼܥܵܐ ܒܕܝܼ̈ܠܵܝܵܬܵܐ ܛܵܒܹ̈ܐ ܘܐܝܼܬ ܒܝܹܗ ܐܸܥܬܸܒܵܪܘܼܬܵܐ ܒܘܿܬ ܕܝܼܵܝ: ܚܲܕ ܗܵܕܟ݂ܵܐ ܐ݇ܢܵܫܵܐ ܒܹܝܬ ܡܲܫܪܝܵܐ ܝܠܹܗ ܕܫܵܦܵܩܲܬ ܘܚܫܝܼܚܵܐ ܝܠܹܗ ܕܦܵܐܹܫ ܩܘܼܪܒܸܢܵܐ ܘܩܘܼܒܠܵܐ. ܡܣܵܒܵܒ ܕܗܲܟܝܼܡ ܕܵܘܣܬ ܘܗܵܘܢܵܢܵܐ ܠܹܐ ܡܵܨܹܐ ܕܒܲܣܸܡ ܠܚܲܕ ܐ݇ܢܵܫܵܐ ܡܲܪܥܵܢܵܐ ܐܸܠܵܐ ܒܵܬ݇ܪ ܕܗܵܘܹܐ ܓܘܼܫܩܹܗ ܘܡܝܼܫܵܐ ܘܲܪ̈ܝܼܕܘܼܗܝ ܘܝܼܕܝܼܥܵܐ ܐܲܝܢܵܝܘܼܬܹܗ ܘܥܸܠܬܵܐ ܕܟܘܼܪܗܵܢܹ̈ܐ. ܘܐܝܼܡܲܢ ܕܝܼܕܝܼܥܵܝ ܠܹܗ ܐܲܢܹܐ ܟܠܵܝ ܐܲܝܟ ܕܝܼܠܵܗ̇ ܠܵܙܹܡ ܗܵܝܓܵܗ ܟܹܐ ܫܲܪܹܐ ܠܒܲܣܘܼܡܹܗ. ܗܵܕܟ݂ܵܐ ܐ݇ܢܵܫܵܐ ܦܵܪܘܿܫܵܐ ܓܵܪܓ ܠܵܐ ܓܲܒܹܐ ܘܠܵܐ ܦܵܪܹܫ ܠܟ̰ܘܼ ܐ݇ܢܵܫܵܐ ܐܸܠܵܐ ܒܵܬ݇ܪ ܢܸܣܝܵܢܵܐ. ܕܟܠ ܕܣܵܢܹܕ ܠܚܲܕ ܐ݇ܚܹܪ݇ܢܵܐ ܐܵܦܸܢ ܡܫܲܡܗܵܐ ܒܛܵܒ݂ܘܼܬܵܐ ܕܠܵܐ ܢܸܣܝܵܢܵܐ: ܪܲܦܘܼܝܹܐ ܝܠܹܗ ܓܵܢܹܗ ܒܓ̰ܘܼܪܵܒܵܐ ܘܠܹܐ ܝܠܹܗ ܪܸܚܩܵܐ ܡ̣ܢ ܐܲܒ݂ܕܵܢܵܐ ܒܣܵܒܵܒܹܗ. ܐܸܠܵܐ ܚܲܕܟܡܵܐ ܓܵܗܹ̈ܐ ܐ݇ܢܵܫܹ̈ܐ ܟܹܐ ܥܵܒܹܕ ܛܵܒ݂ܬܵܐ ܥܲܡ ܚܲܕ ܐ݇ܢܵܫܵܐ ܥܵܓ̰ܹܙ ܕܠܹܐ ܝܠܹܗ ܓ̰ܘܼܪܒܹܗ ܘܠܹܐ ܝܵܕܹܥ ܐܲܝܢܵܝܘܼܬܹܗ ܘܝܲܨܪܹܗ ܘܟܹܐ ܗܵܘܹܐ ܫܘܼܓܘܼܪܕܵܪ ܘܟܹܐ ܥܵܒܹܕ ܥܲܘܵܙ ܕܛܵܒ݂ܬܵܐ ܕܩܘܼܒܸܠܹܗ. ܘܚܲܕܟܡܵܐ ܓܵܗܹ̈ܐ ܐ݇ܢܵܫܹ̈ܐ ܗܵܘܢܵܢܵܐ ܟܹܐ ܗܵܘܹܐ ܗܘܼܫܝܵܪ ܡ̣ܢ ܟܠ ܐ݇ܢܵܫܹ̈ܐ ܘܠܹܐ ܥܵܒܹܕ ܐܸܥܬܸܒܵܪܘܼܬܵܐ ܒܗܹܟ̰ ܚܲܕ ܡܸܢܵܝ. ܐܸܠܵܐ ܩܵܢܘܿܢܵܐ ܐܵܗܵܐ ܝܠܹܗ ܕܓܵܪܵܓ ܐ݇ܢܵܫܵܐ ܚܲܟܝܼܡܵܐ ܠܵܐ ܡܲܣܠܹܐ ܠܟ̰ܘܼ ܐ݇ܢܵܫܵܐ ܐܸܢ ܙܥܘܿܪܵܐ ܘܐܸܢ ܓܘܼܪܵܐ ܐܵܦܠܵܐ ܠܗܲܝܘܵܢܹ̈ܐ. ܐܸܠܵܐ ܓܵܪܵܓ ܓ̰ܲܪܸܒ ܠܗ݇ܘܿܢ ܘܝܵܕܹܥ ܠܗ݇ܘܿܢ: ܘܟܝܘܼܠܵܐ ܕܛܵܒ݂ܬܵܐ ܕܥܵܒܹܕ ܥܲܡܵܝ ܗܵܘܹܐ ܟܝܘܼܠܵܐ ܕܨܸܦܝܘܼܬܵܐ ܕܚܵܙܹܐ ܡܸܢܵܝ. ܘܒܐܵܗܵܐ ܢܝܼܫܵܐ ܚܲܕ ܐ݇ܢܵܫܵܐ ܚܲܟܝܼܡܵܐ ܬܘܼܪܨܵܐ ܝܠܹܗ ܚܲܕ ܡܲܬܠܵܐ. ܐ݇ܡܸܪܹܗ ܡܲܠܟܵܐ ܗܲܩܝܼ ܠܹܗ. ܐ݇ܡܸܪܹܗ ܦܝܼܠܵܣܘܿܦܵܐ: ܟܹܐ ܬܲܢܝܼ ܕܚܲܕܟܡܵܐ ܐ݇ܢܵܫܹ̈ܐ ܚܦܝܼܪܹ̈ܐ ܗ݇ܘܵܘ ܚܲܕ ܩܘܼܢܝܵܐ ܒܚܕܵܐ ܕܘܼܟܬܵܐ ܘܢܦܸܠܘܿܢ ܓܵܘܹܗ ܚܲܕ ܙܲܪܓܵܪ ܘܚܘܼܘܹܐ ܘܡܲܝܡܘܼܢ ܘܒܵܒܹܪ ܩܥܚ ܦܣܘܩܐ. ܝܓ. ܝܵܥܢܹܐ ܚܲܕ ܐܲܪܚܵܐ ܗܸܢܕܘܵܝܵܐ. ܘܒܓܸܕܫܵܐ ܚܲܕ ܚܵܕܘܿܪܵܐ ܒܸܥܒ݂ܵܕܵܐ ܗ݇ܘܵܐ ܡ̣ܢ ܬܲܡ̇ܢ ܘܓܘܼܫܸܩܠܹܗ ܒܗ̇ܘ ܩܘܼܢܝܵܐ ܘܚܙܹܠܹܗ ܓܵܘܹܗ ܠܗ̇ܘ ܐ݇ܢܵܫܵܐ ܘܠܚܘܼܘܹܐ ܘܠܒܵܒܹܪ ܘܠܡܲܝܡܘܼܢ. ܘܬܘܼܚܡܸܢܹܗ ܒܠܸܒܹܗ ܘܐ݇ܡܸܪܹܗ: ܠܹܐ ܡܵܨܹܝܢ ܕܥܵܒ݂ܕܸܢ ܩܵܐ ܚܲܝܝܼ̈ ܕܥܬܝܼܕ ܚܲܕ ܥܒ݂ܵܕܵܐ ܒܝܼܫ ܛܵܒ݂ܵܐ ܡ̣ܢ ܦܲܪܲܩܬܵܐ ܕܐܵܗܵܐ ܐ݇ܢܵܫܵܐ ܡ̣ܢ ܒܹܝܠ ܐܲܢܹܐ ܕܸܫܡܸܢܹ̈ܐ. ܘܫܩܸܠܹܗ ܚܲܕ ܚܲܒܠܵܐ ܘܟ̰ܘܼܢܒܸܠܹܗ ܒܩܘܼܢܝܵܐ ܘܐܵܠܒܵܐܵܠ ܡܲܝܡܘܼܢ ܗܘܸܐ ܠܹܗ ܙܹܪܵܓ ܘܬܠܹܐ ܠܹܗ ܒܝܹܗ ܘܦܠܸܛܠܹܗ. ܘܡܸܢܕܪܹܫ ܟ̰ܘܼܢܒܸܠܹܗ ܘܚܘܼܪܕܸܠܹܗ ܥܲܠܘܼܗܝ ܚܘܼܘܹܐ ܘܦܠܸܛܠܹܗ. ܘܡܸܢܕܪܹܫ ܟ̰ܘܼܢܒܸܠܹܗ ܓܛܗܵܐ ܕܬܠܵܬ ܘܕܒܸܩܠܹܗ ܒܝܹܗ ܒܵܒܹܪ ܘܦܠܸܛܠܹܗ. ܘܟܠܵܝ ܛܥܸܢܘܿܢ ܪܵܒܵܐ ܡܸܢܬܵܐ ܡܸܢܹܗ ܒܘܿܬ ܛܵܒ݂ܬܵܐ ܕܥܒܸܕܠܹܗ ܥܲܡܵܝ ܘܐ݇ܡܸܪܘܿܢ ܩܵܬܹܗ: ܠܵܐ ܦܲܠܛܸܬ ܠܹܗ ܐܵܗܵܐ ܐ݇ܢܵܫܵܐ ܡ̣ܢ ܐܵܗܵܐ ܩܘܼܢܝܵܐ. ܡܣܵܒܵܒ ܕܠܲܝܬ ܚܲܕ ܡܸܢܕܝܼ ܒܵܨܘܿܪܵܐ ܐܲܝܟ ܫܘܼܟ݂ܘܼܪܕܵܪܘܼܬܵܐ ܕܒܲܪܢܵܫܵܐ. ܝܵܥܢܹܐ ܗܸܟ̰ ܠܹܐ ܝܠܹܗ ܛܵܥܢܵܢܵܐ ܕܡܸܢܬܵܐ ܐܸܠܵܐ ܐܵܠܒܵܐܵܠ ܟܹܐ ܡܲܢܫܹܐ ܠܛܵܒ݂ܬܵܐ ܘܪܵܒܵܐ ܓܵܗܹ̈ܐ ܟܹܐ ܦܵܪܹܥ ܒܝܼܫܬܵܐ ܡ̣ܢ ܓܹܒܵܐ ܕܛܵܒ݂ܬܵܐ. ܘܦܪܝܼܫܘܼܬܵܐ ܐܵܗܵܐ ܐ݇ܢܵܫܵܐ ܪܵܒܵܐ ܢܵܫܘܼܟܘܼܪ ܝܼܠܹܗ. ܒܵܬ݇ܪ ܗܵܕܵܐ ܐ݇ܡܸܪܹܗ ܩܵܬܹܗ ܡܲܝܡܘܼܢ: ܡܲܫܪܝܵܐ ܕܝܼܝܼ ܒܦܠܵܢ ܛܘܼܪܵܐ ܝܠܹܗ ܕܩܘܼܪܒܵܐ ܝܠܹܗ ܠܡܕܝܼܢ݇ܬܵܐ ܕܟܹܐ ܩܵܪܝܼ ܠܵܗ̇ ܢܵܘܕܸܪܲܟ݂ܬ. ܘܐ݇ܡܸܪܹܗ ܒܵܒܹܪ: ܐܵܦ ܐܵܢܵܐ ܟܹܐ ܗܵܘܹܢܝ ܒܦܸܠܵܢ ܡܲܝܫܵܐ ܕܝܼܠܵܗ̇ ܩܘܼܪܒܵܐ ܕܗ̇ܝ ܡܕܝܼܢ݇ܬܵܐ. ܘܐ݇ܡܸܪܹܗ ܚܘܼܘܹܐ ܐܵܦ ܐܵܢܵܐ ܗܲܪ ܓܵܘ ܫܘܼܪܵܐ ܕܗ̇ܝ ܡܕܝܼܢ݇ܬܵܐ ܟܹܐ ܗܵܘܹܝܢ. ܐܸܢ ܚܲܕ ܝܵܘܡܵܐ ܢܵܦܠܵܐ ܐܘܼܪܚܘܼܟ ܠܟܸܣܠܲܢ ܘܣܵܢܩܸܬ ܥܲܠܲܢ ܩܪܝܼ ܠܲܢ ܘܐܵܠܒܵܐܵܠ ܒܸܕ ܐܵܬܲܚ ܠܗܲܝܲܪܬܘܼܟ ܘܒܸܕ ܦܵܪܥܲܚ ܠܘܼܟ ܒܘܿܬ ܐܵܗܵܐ ܛܵܒ݂ܬܵܐ ܓܘܼܪܬܵܐ ܕܥܒܸܕܠܘܼܟ ܥܲܡܲܢ. ܘܠܵܐ ܚܫܝܼܒ݂ܵܝ ܠܹܗ ܗ̇ܘ ܚܵܕܘܿܪܵܐ ܗܹܡܸܙܡܵܢܹ̈ܐ ܕܬܘܼܢܹܠܘܿܢ ܥܲܠ ܢܵܫܘܼܟܘܼܪܘܼܬܵܐ ܕܒܲܪܢܵܫܵܐ ܘܟ̰ܘܼܢܒܸܠܹܗ ܠܚܲܒ݂ܠܵܐ ܘܦܘܼܠܸܛܠܹܗ ܠܙܲܪܓܵܪ ܘܣܓܸܕܠܹܗ ܐܸܠܹܗ ܘܐ݇ܡܸܪܹܗ: ܚܕܵܐ ܛܵܒ݂ܬܵܐ ܚܕܘܪܐ ܘܙܪܓܪ. ܩܥܛ ܓܘܼܪܬܵܐ ܥܒܸܕܠܘܼܟ ܥܲܡܝܼ. ܐܸܢ ܢܵܦܠܵܐ ܐܘܼܚܪܘܼܟ ܠܡܕܝܼܢ݇ܬܵܐ ܢܵܕܸܪܲܟ݂ܬ ܒܲܩܸܪ ܥܲܠ ܒܲܝܬܝܼ. ܕܐܵܢܵܐ ܚܲܕ݇ ܐ݇ܢܵܫܵܐ ܝܘܸܐܝܼܬ ܙܲܪܓܵܪ ܒܸܕ ܦܵܪܥܸܢܘܼܟ ܒܘܿܬ ܐܵܗܵܐ ܛܵܒ݂ܬܵܐ ܕܥܒܸܕܠܘܼܟ ܥܲܡܝܼ. ܘܐ݇ܙܸܠܹܗ ܗ̇ܘ ܙܲܪܓܵܪ ܠܡܕܝܼܢ݇ܬܹܗ ܘܚܵܕܘܿܪܵܐ ܐ݇ܙܸܠܹܗ ܒܐܘܼܪܚܹܗ. ܘܒܵܬ݇ܪ ܚܲܕ ܡܸܬ̇ܵܐ ܓܕܸܫܠܵܗ̇ ܘܐ݇ܙܸܠܹܗ ܗ̇ܘ ܚܲܕܘܿܪܵܐ ܠܗ̇ܝ ܡܕܝܼܢ݇ܬܵܐ ܘܬܦܸܩܠܹܗ ܒܝܹܗ ܡܲܝܡܘܼܢ ܘܣܓܸܕܠܹܗ ܐܸܠܹܗ ܘܫܸܩܠܹܗ ܐܲܩ̈ܠܵܬܘܼܗܝ ܘܛܠܸܒܠܹܗ ܡܸܢܹܗ ܦܲܚܲܠܬܵܐ ܘܐ݇ܡܸܪܹܗ: ܐܲܚܢܲܢ ܡܲܝܡܘܼܢܹ̈ܐ ܠܲܝܬ ܠܲܢ ܟ̰ܘܼ ܡܸܢܕܝܼ: ܐܸܠܵܐ ܟܠܝܼ ܚܲܕܟ̰ܵܐ ܠܲܟ݂ܵܐ ܐܵܕܝܼܵܐ ܒܸܕ ܐܵܬܹܝܢ. ܘܐ݇ܙܸܠܹܗ ܘܒܵܬ݇ܪ ܚܲܕܟ̰ܵܐ ܡܘܼܬ݇ܝܹܠܹܗ ܩܵܬܹܗ ܚܕܵܐ ܝܹܡܹܫ ܒܲܣܝܼܡܬܵܐ ܘܡܘܼܬܒ݂ܵܐ ܠܹܗ ܩܵܕ݇ܡܘܼܗܝ ܘܐ݇ܟܸܠܹܗ ܡܸܢܵܗ̇ ܣܒ݂ܵܥܬܹܗ. ܘܫܒܸܩܠܹܗ ܘܐ݇ܙܸܠܹܗ ܗܲܠ ܕܡܛܹܠܹܗ ܠܬܲܪܥܵܐ ܕܡܕܝܼܢ݇ܬܵܐ ܘܬܦܸܩܠܹܗ ܒܝܹܗ ܒܵܒܹܪ ܘܢܦܸܠܹܗ ܘܣܓܸܕܠܹܗ ܐܸܠܹܗ ܘܐ݇ܡܸܪܹܗ: ܐܲܢ݇ܬ ܦܠܵܢ ܝܵܘܡܵܐ ܛܵܒ݂ܬܵܐ ܥܒ݂ܝܼܕܵܐ ܝܘܸܬ ܥܲܡܝܼ: ܐܸܢ ܒܵܣܡܵܐ ܠܘܼܟ ܚܲܕܟ̰ܵܐ ܣܒܘܿܪ ܠܲܟ݂ܵܐ ܘܡܲܢܝܸܚ ܗܲܠ ܕܐܵܬܹܝܢ. ܘܐ݇ܙܸܠܹܗ ܘܥܒܸܪܹܗ ܒܚܲܕ ܓܘܼܕܵܐ ܗܲܠ ܕܡܛܹܠܹܗ ܠܒܲܝܬܵܐ ܕܒܪܵܬܵܐ ܕܡܲܠܟܵܐ ܘܩܛܝܼܠܵܐ ܠܹܗ ܘܫܩܸܠܹܗ ܡ̣ܢ ܬܲܡ̇ܢ ܚܕܵܐ ܡ̣ܢ ܙܝܼ̈ܢܲܬܘܼܗ̇ ܘܝܗܝܼܒ݂ܵܐ ܠܹܗ ܩܵܬܹܗ: ܘܠܵܐ ܝܕܸܥܠܹܗ ܗ̇ܘ ܚܵܕܘܿܪܵܐ ܕܡܲܢ ܝܼܠܵܗ̇ ܘܡܐܲܝܟܵܐ ܡܘܼܬ݇ܝܵܐ ܠܹܗ. ܗܵܝܓܵܗ ܐ݇ܡܸܪܹܗ ܗ̇ܘ ܚܵܕܘܿܪܵܐ ܟܸܣ ܓܵܢܹܗ: ܐܲܢܹܐ ܗܲܝܘܵܢܹ̈ܐ ܨܦܵܝܝܼ ܩܵܡ ܦܵܪܥܝܼ ܠܝܼ: ܚܙܝܼ ܙܲܪܓܵܪ ܡܘܼܕܝܼ ܒܸܕ ܥܵܒܹܕ ܩܵܬܝܼ ܐܸܢ ܡܵܛܹܝܢ ܠܒܲܝܬܹܗ: ܕܐܸܢ ܡܸܣܟܹܢܵܐ ܝܠܹܗ ܗܹܟ̰ ܠܵܐ ܗܵܘܝܵܐ ܟܹܐ ܡܵܨܹܐ ܕܙܲܒܸܢܵܗ̇ ܐܵܗܵܐ ܙܝܼܢܲܬ ܒܚܲܕ ܛܝܼܡܵܐ ܓܘܼܪܵܐ: ܘܗ̇ܘ ܟܹܐ ܝܵܕܹܥ ܒܝܼܫ ܨܦܵܝܝܼ ܡܸܢܝܼ. ܘܐ݇ܙܸܠܹܗ ܘܡܛܹܠܹܗ ܠܒܲܝܬܵܐ ܕܙܲܪܓܵܪ ܘܩܵܡ ܩܲܒܸܠ ܠܹܗ ܒܪܵܒܵܐ ܚܲܕܘܼܬܵܐ. ܘܟܲܕ ܚܙܹܠܹܗ ܒܐܝܼܕܹܗ ܠܗ̇ܝ ܙܝܼܢܲܬ ܩܵܡ ܝܵܕܸܥܠܵܗ̇ ܕܗ̇ܘ ܬܘܼܪܨܘܼܗ̇ ܗ݇ܘܵܐ ܩܵܐ ܒܪܵܬܵܐ ܕܡܲܠܟܵܐ ܘܐ݇ܡܸܪܹܗ ܩܵܐ ܚܵܕܘܿܪܵܐ: ܥܒ݂ܘܿܪ ܦܲܩܸܕ ܘܬܸܒ݂ ܗܲܠ ܕܡܲܝܬܸܢܘܼܟ ܡܹܐܟ݂ܘܼܠܬܵܐ ܕܠܹܐ ܝܘܸܢ ܪܵܙܝܼ ܒܡܸܢܕܝܼ ܕܐܝܼܬ ܠܝܼ ܒܒܲܝܬܵܐ ܕܠܹܐ ܝܠܹܗ ܚܫܝܼܚܵܐ ܩܵܬܘܼܟ. ܘܦܠܸܛܠܹܗ ܩܦ ܦܣܘܩܐ. ܝܓ. ܘܐ݇ܡܸܪܹܗ ܟܸܣ ܓܵܢܹܗ: ܐܵܗܵܐ ܨܦܵܝܝܼ ܦܘܼܪܣܵܐ ܝܠܹܗ: ܒܸܕ ܐܵܙܸܠ݇ܢ ܐܵܕܝܼܵܐ ܠܟܸܣ ܡܲܠܟܵܐ ܘܒܸܕ ܡܲܕܥܸܢܹܗ ܒܫܘܼܓ݂ܠܵܐ ܘܒܸܕ ܝܵܪܹܡ ܕܵܪܵܓ̰ܝܼ ܘܩܲܕܪܝܼ ܟܸܣܠܹܗ. ܘܐ݇ܙܸܠܹܗ ܠܬܲܪܥܵܐ ܕܡܲܠܟܵܐ ܘܫܘܼܕܸܪܹܗ ܚܲܒܪܵܐ ܩܵܬܹܗ: ܕܗ̇ܘ ܕܩܛܸܠܹܗ ܠܒܪܵܬܘܼܟ ܘܫܩܸܠܹܗ ܙܝܼܢܲܬܘܼܗ̇ ܟܸܣܠܝܼ ܝܠܹܗ ܓܵܘ ܒܲܝܬܵܐ. ܘܫܘܼܕܸܪܹܗ ܡܲܠܟܵܐ ܘܡܘܼܬ݇ܝܸܠܘܿܢ ܠܗ̇ܘ ܚܵܕܘܿܪܵܐ: ܘܟܲܕ ܚܙܹܠܹܗ ܠܗ̇ܝ ܙܝܼܢܲܬ ܒܐܝܼܕܹܗ ܗܹܟ̰ ܠܵܐ ܝܗܸܒ݂ܠܹܗ ܡܵܘܗܲܠ ܘܦܘܼܩܸܕܠܹܗ ܕܦܵܐܹܫ ܡܸܚܝܵܐ ܘܡܘܼܚܕܸܪܵܐ ܒܡܕܝܼܢ݇ܬܵܐ ܘܒܵܬ݇ܪ ܗܵܕܵܐ ܦܵܐܹܫ ܩܛܝܼܠܵܐ. ܘܟܲܕ ܒܸܡܚܵܝܘܼܗܝ ܗ݇ܘܵܘ ܘܡܲܚܕܘܼܪܘܼܗܝ ܒܡܕܝܼܢ݇ܬܵܐ: ܫܘܼܪܹܠܹܗ ܠܸܒܟ݂ܵܝܵܐ ܘܠܬܲܢܘܼܝܹܐ ܒܩܵܠܵܐ ܪܵܡܵܐ: ܐܸܢ ܗܵܘܹܝܢ ܗ݇ܘܵܐ ܕܒ݂ܝܼܩܵܐ ܢܵܬܵܐ ܠܡܲܝܡܘܼܢ ܘܠܚܘܼܘܹܐ ܘܠܒܵܒܹܪ ܕܬܘܼܢܹܠܘܿܢ ܘܡܘܼܕܸܥܠܘܿܢ ܩܵܬܝܼ ܢܵܫܘܼܟܘܼܪܘܼܬܵܐ ܕܒܲܪܢܵܫܵܐ: ܠܹܐ ܡܵܛܹܝܢ ܗ݇ܘܵܐ ܐܸܕܝܘܿܡ ܠܐܵܗܵܐ ܐܲܗܘܵܠ. ܘܪܵܒܵܐ ܓܵܗܹ̈ܐ ܒܸܬܢܵܝܵܐ ܗ݇ܘܵܐ ܠܐܵܗܵܐ ܗܹܡܸܙܡܵܢ. ܘܫܡܸܥܠܹܗ ܚܘܼܘܹܐ ܩܵܠܹܗ ܘܦܠܸܛܠܹܗ ܡ̣ܢ ܒܸܙܥܹܗ ܘܩܵܡ ܝܵܕܸܥܠܹܗ ܘܪܵܒܵܐ ܚܸܫܵܐ ܥܒܸܕܠܹܗ ܟܲܕ ܩܵܡ ܚܵܙܹܐ ܠܹܗ ܒܗ̇ܝ ܐܲܗܘܵܠ: ܘܫܘܼܪܹܠܹܗ ܠܬܲܚܡܘܼܢܹܐ ܕܵܐܟ݂ܝܼ ܦܲܪܸܩܠܹܗ. ܘܐ݇ܙܸܠܹܗ ܘܢܥܸܨ ܠܹܗ ܠܒܪܘܿܢܵܐ ܕܡܲܠܟܵܐ. ܘܩܪܹܠܹܗ ܡܲܠܟܵܐ ܠܚܲܟܝܼܡܹ̈ܐ ܘܠܐܲܦ̮ܣܘܼܢܟ̰ܝܹ̈ܐ ܕܒܲܣܡܝܼ ܗ݇ܘܵܘ ܠܹܗ ܘܠܵܐ ܡܨܸܠܘܿܢ. ܘܐ݇ܙܸܠܹܗ ܚܘܼܘܹܐ ܠܟܸܣ ܠܸܠܝܼܬܵܐ ܚܵܬܹܗ ܘܩܵܡ ܡܲܕܸܥ ܠܵܗ̇ ܛܵܒ݂ܬܵܐ ܕܥܒ݂ܝܼܕܵܐ ܗ݇ܘܵܐ ܥܲܡܹܗ ܗ̇ܘ ܚܵܕܘܿܪܵܐ ܘܥܵܘܩܵܢܵܐ ܕܢܦܝܼܠܵܐ ܗ݇ܘܵܐ ܓܵܘܹܗ. ܘܝܩܸܕܠܹܗ ܠܸܒܵܗ̇ ܥܲܠܘܼܗܝ ܘܐ݇ܙܸܠܵܗ̇ ܠܟܸܣ ܒܪܘܿܢܵܐ ܕܡܲܠܟܵܐ ܘܡܘܼܚܙܝܼܵܐ ܠܵܗ̇ ܓܵܢܵܗ̇ ܩܵܬܹܗ ܘܐ݇ܡܸܪܵܗ̇: ܠܹܐ ܒܵܣܡܸܬ ܗܲܠ ܕܩܵܪܹܐ ܥܲܠܘܼܟ ܚܲܕܟܡܵܐ ܗܹܡܸܙܡܵܢܹ̈ܐ ܗ̇ܘ ܐ݇ܢܵܫܵܐ ܕܕܒ݂ܝܼܩܹܗ ܝܬܘܿܢ ܘܥܲܓ̰ܘܼܙܹܗ ܝܬܘܿܢ ܘܒܵܥܹܝܬܘܿܢ ܕܩܵܛܠܝܼܬܘܿܢ ܠܹܗ ܒܢܵܗܵܩܘܼܬܵܐ. ܘܐ݇ܙܸܠܹܗ ܚܘܼܘܹܐ ܠܟܸܣ ܚܵܕܘܿܪܵܐ ܘܥܒܸܪܹܗ ܠܟܸܣܠܹܗ ܠܕܘܼܣܵܚ ܘܐ݇ܡܸܪܹܗ ܩܵܬܹܗ: ܐܵܗܵܐ ܝܠܹܗ ܗ̇ܘ ܡܸܢܕܝܼ ܕܩܵܡ ܡܲܟܠܸܢܘܼܟ ܡܸܢܹܗ: ܝܵܥܢܹܐ ܕܠܵܐ ܥܵܒ݂ܕܸܬ ܗ݇ܘܵܐ ܛܵܒ݂ܬܵܐ ܥܲܡ ܗ̇ܘ ܚܕܘܪܐ ܘܙܪܓܪ. ܩܦܐ ܐ݇ܢܵܫܵܐ ܘܠܵܐ ܫܡܸܥܠܘܼܟ ܡܸܢܝܼ. ܘܩܵܡ ܝܵܗܒܸܠܹܗ ܚܲܕ ܛܲܪܦܵܐ ܒܲܛܠܵܢܵܐ ܕܣܲܡܹܗ ܘܐ݇ܡܸܪܹܗ ܩܵܬܹܗ: ܐܸܢ ܩܵܡ ܩܵܪܝܼ ܠܘܼܟ ܠܨܲܠܘܼܝܹܐ ܥܲܠ ܗ̇ܘ ܝܵܠܵܐ ܡܲܫܬܝܼ ܠܹܗ ܡ̣ܢ ܡܝܼ̈ܵܐ ܕܐܵܗܵܐ ܛܲܪܦܵܐ ܘܒܸܕ ܒܵܣܹܡ. ܘܐܸܢ ܒܘܼܩܸܪܹܗ ܡܲܠܟܵܐ ܥܲܠ ܡܸܢܕܝܼ ܕܓܕܸܫܠܹܗ ܥܲܠܘܼܟ ܬܲܢܝܼ ܠܹܗ ܫܪܵܪܵܐ ܘܒܸܕ ܦܵܪܩܸܬ ܒܚܲܝܠܹܗ ܕܐܲܠܵܗܵܐ. ܗܵܝܓܵܗ ܒܪܘܿܢܵܐ ܕܡܲܠܟܵܐ ܡܘܼܕܸܥܠܹܗ ܩܵܐ ܒܵܒܹܗ ܘܐ݇ܡܸܪܹܗ: ܕܫܡܸܥܠܹܗ ܡ̣ܢ ܦܠܢ ܕܠܹܐ ܒܵܣܹܡ ܗܲܠ ܕܦܵܐܹܫ ܩܸܪܝܵܐ ܗ̇ܘ ܚܵܕܘܿܪܵܐ ܕܝܼܠܹܗ ܕܸܪܝܵܐ ܒܕܘܼܣܵܚ ܒܢܵܗܵܩܘܼܬܵܐ ܘܬܲܢܹܐ ܥܲܠܘܼܗܝ ܚܲܕܟܡܵܐ ܗܹܡܸܙܡܵܢܹ̈ܐ. ܩܪܹܠܹܗ ܡܲܠܟܵܐ ܠܗ̇ܘ ܚܵܕܘܿܪܵܐ ܘܦܘܼܩܸܕܠܹܗ ܕܨܲܠܹܐ ܥܲܠ ܒܪܘܿܢܹܗ. ܐ݇ܡܸܪܹܗ ܐܵܢܵܐ ܒܸܕ ܡܲܫܬܸܢܹܗ ܡ̣ܢ ܡܝܼ̈ܵܐ ܕܐܵܗܵܐ ܛܲܪܦܵܐ ܘܒܸܕ ܒܵܣܹܡ ܒܚܲܝܠܹܗ ܕܐܲܠܵܗܵܐ. ܘܩܵܡ ܡܲܫܬܹܐ ܠܹܗ ܘܒܣܸܡܠܹܗ ܗ̇ܘ ܝܵܠܵܐ. ܘܚܕܹܠܹܗ ܡܲܠܟܵܐ ܒܐܵܗܵܐ ܡܸܢܕܝܼ ܘܩܵܡ ܒܲܩܸܪܹܗ ܥܲܠ ܓܸܕܫܹܗ ܘܩܵܡ ܗܲܩܹܐ ܠܹܗ ܩܵܬܹܗ. ܘܛܥܸܢܹܗ ܡܸܢܬܵܐ ܡܲܠܟܵܐ ܡܸܢܹܗ ܘܩܵܡ ܦܵܪܹܥ ܠܹܗ ܫܦܝܼܥܵܐܝܼܬ. ܘܦܘܼܩܸܕܠܹܗ ܕܦܵܐܹܫ ܩܛܝܼܠܵܐ ܗ̇ܘ ܙܲܪܓܵܪ ܒܘܿܬ ܒܘܼܚܬܵܢܹ̈ܐ ܕܕܪܹܠܹܗ ܒܩܕܵܠܵܐ ܕܗ̇ܘ ܡܸܣܟܹܢܵܐ ܘܒܘܿܬ ܢܵܫܘܼܟܘܼܪܘܼܬܹܗ ܘܕܦܪܸܥܠܹܗ ܒܝܼܫܬܵܐ ܡ̣ܢ ܓܹܒܵܐ ܕܛܵܒ݂ܬܵܐ. ܘܐ݇ܡܸܪܹܗ ܦܝܼܠܵܣܘܿܦܵܐ ܩܵܐ ܡܲܠܟܵܐ: ܒܗ̇ܘ ܡܸܢܕܝܼ ܕܥܒܸܕܠܹܗ ܙܲܪܓܵܪ ܒܗ̇ܘ ܚܵܕܘܿܪܵܐ ܘܒܢܵܫܘܼܟܘܼܪܘܼܬܵܐ ܕܡܘܼܚܙܹܠܹܗ ܥܲܡܹܗ ܡ݂ܢ ܒܵܬ݇ܪ ܕܦܘܼܪܩܹܗ ܗ݇ܘܵܐ ܡ̣ܢ ܡܵܘܬܵܐ ܘܒܛܥܵܢܬܵܐ ܕܡܸܢܬܵܐ ܘܗܲܝܘܵܢܹ̈ܐ ܡܸܢܹܗ ܘܒܥܲܘܵܙ ܕܥܒܸܕܠܘܿܢ ܩܵܬܹܗ ܘܒܦܲܪܲܩܬܹܗ ܡ̣ܢ ܡܵܘܬܵܐ. ܐܝܼܬ ܨܦܵܝܝܼ ܛܘܼܦ̮ܣܵܐ ܘܕܘܼܡܝܵܐ ܠܗ̇ܘ ܕܒܵܥܹܐ ܕܡܲܕܡܹܐ ܠܵܗ̇ ܓܵܢܹܗ ܥܲܠܵܝ ܘܨܦܵܝܝܼ ܬܲܚܡܲܢܬܵܐ ܠܗ̇ܘ ܕܒܵܥܹܐ ܕܬܲܚܡܸܢ ܘܡܲܪܕܘܼܬܵܐ ܠܸܥܒ݂ܵܕܵܐ ܛܵܒ݂ܬܵܐ ܥܲܡ ܫܘܼܟܘܼܪܕܵܪܹ̈ܐ ܘܢܵܓ̰ܝܼܒܹ̈ܐ ܐܸܢ ܩܘܼܪܒܵܐ ܝܢܵܐ ܘܐܸܢ ܪܸܚܩܵܐ ܝܢܵܐ ܒܘܿܬ ܬܪܝܼܨܘܼܬ ܢܝܼܫܵܐ ܕܐܝܼܬ ܒܗܵܕܟ݂ܵܐ ܪܲܦܬܵܪܘܼܬܵܐ ܘܩܢܵܝܬܵܐ ܕܛܵܒ݂ܬܵܐ ܘܡܲܪܚܲܩܬܵܐ ܕܒܝܼܫܬܵܐ ܘܕܙܝܵܢܵܐ. ܦܣܘܩܐ. ܝܕ. ܒܪܘܿܢܵܐ ܕܡܲܠܟܵܐ ܕܚܲܒ݂ܪ̈ܵܘܵܬܘܼܗܝ. ܐ݇ܡܸܪܹܗ ܕܸܒܫܵܠܝܼܡ ܡܲܠܟܵܐ ܠܒܲܕܵܒܵܐ ܦܝܼܠܵܣܘܿܦܵܐ: ܫܡܸܥܠܝܼ ܐܵܗܵܐ ܡܵܣܵܠܵܐ: ܐܸܠܵܐ ܐܸܢ ܐ݇ܢܵܫܵܐ ܠܹܐ ܡܵܨܹܐ ܕܩܵܢܹܐ ܚܕܵܐ ܛܵܒ݂ܬܵܐ ܐܸܠܵܐ ܒܗܵܘܢܵܐ ܘܒܪܸܥܝܵܢܵܐ ܘܒܚܘܼܡܣܵܢܵܐ ܐܲܝܟ ܕܟܹܐ ܬܲܢܝܼ: ܩܵܐ ܡܘܼܕܝܼ ܪܵܒܵܐ ܓܵܗܹ̈ܐ ܚܲܕ ܐ݇ܢܵܫܵܐ ܣܲܟ݂ܠܵܐ ܒܹܝܣܵܩܵܐ ܝܠܹܗ ܠܚܲܕ ܕܵܪܵܓ̰ܵܐ ܪܵܡܵܐ ܘܒܸܩܢܵܝܵܐ ܝܠܹܗ ܕܵܘܸܠܬܵܐ: ܘܚܲܕ ܐ݇ܢܵܫܵܐ ܗܵܘܢܵܢܵܐ ܘܦܲܪܡܝܼܵܢܵܐ ܒܸܢܘܵܠܵܐ ܝܠܹܗ ܒܡܸܣܟܹܢܘܼܬܵܐ ܘܒܠܲܝܬܵܝܘܼܬܵܐ¿ ܐ݇ܡܸܪܹܗ ܒܲܝܕܵܒܵܐ: ܐܲܝܟ ܕܒܲܪܢܵܫܵܐ ܠܹܐ ܚܵܙܹܐ ܐܸܠܵܐ ܒܥܲܝ̈ܢܘܼܗܝ ܘܠܹܐ ܫܵܡܹܥ ܐܸܠܵܐ ܒܢܵܬܝܵܬܘܼ̈ܗܝ: ܗܵܕܟ݂ܵܐ ܐܵܦ ܥܲܡܠܵܐ ܘܦܘܼܠܚܵܢܵܐ ܒܒܲܣܝܼܡܘܼܬܵܐ ܟܹܐ ܐܵܬܝܼ ܠܪܹܫܵܐ ܘܒܗܵܘܢܵܐ ܘܒܚܵܘܣܵܢܵܐ. ܐܸܠܵܐ ܡܕܲܒܪܵܢܘܼܬܵܐ ܐܲܠܵܗܵܝܬܵܐ ܟܹܐ ܡܲܟܣܵܐ ܠܐܲܢܹܐ ܟܠܵܝ. ܘܡܲܬܠܵܐ ܕܒܪܘܿܢܵܐ ܕܡܲܠܟܵܐ ܘܕܚܲܒ݂ܪ̈ܵܘܵܬܘܼܗܝ ܡܲܣܒܘܼܬܹܐ ܝܠܹܗ ܠܐܵܗܵܐ ܡܹܐܡܪܵܐ. ܐ݇ܡܸܪܹܗ ܡܲܠܟܵܐ ܗܲܩܝܼ ܠܹܗ ܐܵܗܵܐ ܡܲܬܠܵܐ. ܐ݇ܡܸܪܹܗ ܦܝܼܠܵܣܘܿܦܵܐ: ܟܹܐ ܗܲܩܝܼ ܕܐܲܪܒܥܵܐ ܐ݇ܢܵܫܹ̈ܐ ܗܘܸܐ ܠܗ݇ܘܿܢ ܚܲܒ݂ܪ̈ܵܘܵܬܹܐ ܥܲܡ ܚܕܵܕܹ̈ܐ ܒܐܘܼܪܚܵܐ: ܝܵܥܢܹܐ ܒܪܘܿܢܵܐ ܕܡܲܠܟܵܐ ܘܒܪܘܿܢܵܐ ܕܬܵܓ̰ܹܪ ܘܒܪܘܿܢܵܐ ܕܚܲܕ ܢܵܓ̰ܝܼܒ ܕܚܲܕ ܝܵܠܵܐ ܗ݇ܘܵܐ ܫܲܦܝܼܪܵܐ ܘܫܸܛܪܵܢܵܐ ܘܒܪܘܿܢܵܐ ܕܚܲܕ ܐܲܟܵܪܵܐ. ܘܐܲܪ̈ܒܥܘܿܢܬܵܝ ܐܲܢܹܐ ܦܲܪ̈ܨܘܿܦܹܐ ܣܢܝܼܩܹ̈ܐ ܗ݇ܘܵܘ ܘܡܸܣܟܹܢܹ̈ܐ ܘܠܲܝܬ ܗ݇ܘܵܐ ܠܗ݇ܘܿܢ ܟ̰ܘܼ ܡܸܢܕܝܼ ܫܒ݂ܘܿܩ ܡ݂ܢ ܓ̰ܘܼ̈ܠܹܐ ܕܥܲܠܵܝ ܘܪܵܒܵܐ ܥܲܓ̰ܘܼܙܹܐ ܗ݇ܘܵܘ ܡ̣ܢ ܟܸܦܢܵܐ ܘܡ̣ܢ ܠܲܝܬܵܝܘܼܬܵܐ ܕܟܠ ܡܸܢܕܝܼ ܒܢܘܼܟ݂ܪܵܝܘܼܬܵܝ. ܘܟܲܕ ܒܐܘܼܪܚܵܐ ܗ݇ܘܵܘ ܬܲܚܡܘܼܢܹܐ ܒܪܘܢܐ ܕܡܠܟܐ ܘܚܒ݂ܪ̈ܘܬܘܗܝ. ܩܦܓ ܗ݇ܘܵܘ ܟܠܵܝ ܕܡܲܫܟ̰ܚܝܼ ܗ݇ܘܵܘ ܚܲܕ ܟ̰ܵܪܵܐ ܠܡܸܣܟܹܢܘܼܬܵܝ ܘܟܠ ܚܲܕ ܡܸܢܵܝ ܒܸܓܢܵܝܵܐ ܗ݇ܘܵܐ ܠܛܲܒܝܼܥܲܬܹܗ ܘܠܕܵܪܵܓ̰ܹܗ. ܘܐ݇ܡܸܪܹܗ ܒܪܘܿܢܵܐ ܕܡܲܠܟܵܐ: ܟܠܵܝ ܫܘܼܓ݂ܠܹ̈ܐ ܕܐܵܗܵܐ ܕܘܼܢܝܹܐ ܒܡܕܲܒܪܵܢܘܼܬܵܐ ܝܢܵܐ ܐܲܠܵܗܵܝܬܵܐ. ܘܗ̇ܘ ܡܸܢܕܝܼ ܕܝܼܠܹܗ ܐܲܠܵܗܵܐ ܦܪܝܼܫܹܗ ܩܵܐ ܒܲܪܢܵܫܵܐ ܟܹܐ ܡܵܛܹܐ ܩܵܬܹܗ ܒܟܠ ܐܘܼܪܚܵܐ ܕܗܵܘܝܵܐ. ܘܣܲܒ݂ܪܵܐ ܒܡܕܲܒܪܵܢܘܼܬܵܐ ܐܲܠܵܗܵܝܬܵܐ ܘܬܘܼܟ݂ܠܵܢܵܐ ܥܲܠܘܼܗ̇ ܒܝܼܫ ܨܦܵܝܝܼ ܝܢܵܐ ܡ̣ܢ ܟܠܡܸܢܕܝܼ. ܐ݇ܡܸܪܹܗ ܒܪܘܿܢܵܐ ܕܬܵܓ̰ܹܪ: ܗܵܘܢܵܐ ܒܝܼܫ ܨܦܵܝܝܼ ܝܠܹܗ ܡ̣ܢ ܟܠܡܸܢܕܝܼ. ܐ݇ܡܸܪܹܗ ܒܪܘܿܢܵܐ ܕܢܵܓ̰ܝܼܒ: ܫܘܼܦܪܵܐ ܒܝܼܫ ܨܦܵܝܝܼ ܝܠܹܗ ܡ̣ܢ ܗ̇ܘ ܡܸܢܕܝܼ ܕܒܹܐܡܵܪܵܐ ܝܬܘܿܢ. ܐ݇ܡܸܪܹܗ ܒܪܘܿܢܵܐ ܕܐܲܟܵܪܵܐ: ܠܲܝܬ ܒܕܘܼܢܝܹܐ ܡܸܢܕܝܼ ܐ݇ܚܹܪ݇ܢܵܐ ܒܝܼܫ ܨܦܵܝܝܼ ܡ̣ܢ ܦܘܼܠܚܵܢܵܐ ܘܟܲܫܝܼܪܘܼܬܵܐ. ܘܟܲܕ ܩܘܼܪܒܸܢܘܿܢ ܠܚܕܵܐ ܡܕܝܼܢ݇ܬܵܐ ܫܸܡܵܗ̇ ܡܸܛܪܘܿܢ ܟܠܹܠܘܿܢ ܘܝܬܸܒ݂ܠܘܿܢ ܠܚܲܕ ܓܹܒܵܐ ܘܥܒܸܕܠܘܿܢ ܡܲܨܠܵܗܲܬ ܘܐ݇ܡܸܪܘܿܢ ܩܵܐ ܒܪܘܿܢܵܐ ܕܐܲܟܵܪܵܐ: ܙܸܠ ܐܸܕܝܘܿܡ ܐܲܢ݇ـ ܘܦܠܘܿܚ ܘܩܢܝܼ ܠܲܢ ܚܲܕ ܡܸܢܕܝܼ ܕܐܵܟ݂ܠܲܚ. ܘܐ݇ܙܸܠܹܗ ܒܪܘܿܢܵܐ ܕܐܲܟܵܪܵܐ ܘܥܒܸܪܹܗ ܠܡܕܝܼܢ݇ܬܵܐ ܘܒܘܼܩܸܪܹܗ ܥܲܠ ܦܘܼܠܚܵܢܵܐ ܕܒܝܹܗ ܟܹܐ ܡܵܨܹܐ ܐ݇ܢܵܫܵܐ ܕܩܵܢܹܐ ܡܹܐܟ݂ܘܼܠܬܵܐ ܕܐܲܪܒܲܥ ܓܵܢܵܬܹ̈ܐ. ܘܐ݇ܡܸܪܘܿܢ ܩܵܬܹܗ ܦܘܼܠܚܵܢܵܐ ܕܩܲܝܣܹ̈ܐ ܒܝܼܫ ܠܵܙܹܡ ܝܼܠܹܗ ܒܗ̇ܝ ܡܕܝܼܢ݇ܬܵܐ ܡ݂ܢ ܟܠܡܸܢܕܝܼ. ܘܩܲܝܣܹ̈ܐ ܚܲܕܟ̰ܵܐ ܪܸܚܩܵܐ ܗ݇ܘܵܘ ܡ̣ܢ ܡܕܝܼܢ݇ܬܵܐ. ܘܐ݇ܙܸܠܹܗ ܗ̇ܘ ܐܲܟܵܪܵܐ ܘܦܪܸܡܠܹܗ ܚܕܵܐ ܟܵܪܬܵܐ ܓܘܼܪܬܵܐ ܕܩܲܝܣܹ̈ܐ ܘܛܥܝܼܢܵܐ ܠܹܗ ܘܐ݇ܬܹܠܹܗ ܠܡܕܝܼܢ݇ܬܵܐ ܘܙܘܼܒܢܵܐ ܠܹܗ ܒܚܲܡܫܵܐ ܩܸܪ̈ܵܢܹܐ ܘܙܒܸܢܹܗ ܡܹܐܟ݂ܘܼܠܬܵܐ ܒܝܼܵܝ ܘܟܬܸܒ݂ܠܹܗ ܥܲܠ ܬܲܪܥܵܐ ܕܡܕܝܼܢ݇ܬܵܐ. "ܐܸܢ ܐ݇ܢܵܫܵܐ ܦܵܠܹܚ ܚܲܕ ܝܵܘܡܵܐ ܗܲܩܹܗ ܚܲܡܫܵܐ ܩܸܪ̈ܵܢܹܐ ܝܠܹܗ." ܘܡܘܼܬ݇ܝܹܠܹܗ ܡܹܐܟ݂ܘܼܠܬܵܐ ܩܵܐ ܚܲܒ݂ܪ̈ܵܘܵܬܘܼܗܝ ܘܐ݇ܟܸܠܘܿܢ ܗ̇ܘ ܝܵܘܡܵܐ. ܠܕܝܵܪܬܹܗ ܕܝܵܘܡܵܐ ܐ݇ܡܸܪܘܿܢ: ܢܵܘܒܘܼܟ ܝܼܠܵܗ̇ ܐܲܢ݇ܬ ܝܵܐ ܓ̰ܘܲܢܩܵܐ ܫܲܦܝܼܪܵܐ ܕܩܵܢܹܝܬ ܠܲܢ ܐܸܕܝܘܿܡ ܠܲܚܡܵܐ. ܘܩܸܡܠܹܗ ܗ̇ܘ ܓ̰ܘܲܢܩܵܐ ܘܕܒܸܩܠܹܗ ܐܘܼܪܚܵܐ ܕܡܕܝܼܢ݇ܬܵܐ. ܘܟܲܕ ܒܹܐܙܵܠܵܐ ܗ݇ܘܵܐ ܒܐܘܼܪܚܵܐ ܩܦܕ ܦܣܘܩܐ. ܝܕ. ܬܘܼܚܡܸܢܹܗ ܒܠܸܒܹܗ ܘܐ݇ܡܸܪܹܗ: ܐܵܢܵܐ ܠܹܐ ܡܵܨܹܝܢ ܕܦܵܠܚܸܢ ܩܵܐ ܡܘܼܕܝܼ ܒܪܸܚܫܵܐ ܝܘܸܢ ܠܡܕܝܼܢ݇ܬܵܐ¿ ܘܢܟܸܦܠܹܗ ܕܕܵܐܹܪ ܗ݇ܘܵܐ ܠܟܸܣ ܚܲܒ݂ܪ̈ܵܘܵܬܘܼܗܝ ܕܠܵܐ ܠܲܚܡܵܐ. ܘܐ݇ܙܸܠܹܗ ܘܝܬܸܒ݂ܠܹܗ ܬܚܘܿܬ ܚܲܕ ܐܝܼܠܵܢܵܐ: ܘܟܲܕ ܥܒ݂ܝܼܪܵܐ ܗ݇ܘܵܐ ܒܦܸܟܸܪ ܩܵܡ ܫܵܩܠܵܐ ܠܹܗ ܫܸܢܬܵܐ ܘܛܠܹܠܹܗ. ܘܚܲܕ ܐ݇ܢܵܫܵܐ ܕܵܘܠܲܬܡܲܢܕ ܒܸܥܒ݂ܵܪܵܐ ܗ݇ܘܵܐ ܡ̣ܢ ܬܲܡ̇ܢ ܘܩܵܡ ܚܵܙܹܐ ܠܹܗ ܘܓܘܼܫܸܩܠܹܗ ܒܝܹܗ ܘܚܘܿܫܝܹܗ ܐ݇ܬܹܠܵܗ̇ ܡܸܢܹܗ ܘܚܫܸܒ݂ܠܹܗ ܕܡܸܓ̰ܸܕ ܕܗ̇ܘ ܓ̰ܘܲܢܩܵܐ ܚܕܵܐ ܐ݇ܢܵܫܵܐ ܗ݇ܘܵܐ ܢܵܓ̰ܝܼܒ. ܘܩܵܡ ܡܲܪܥܸܫܠܹܗ ܘܒܘܼܩܸܪܹܗ ܥܲܠ ܐܲܗܘܵܠܹܗ. ܘܗ̇ܘ ܐ݇ܡܸܪܹܗ ܕܢܘܼܟ݂ܪܵܝܵܐ ܗ݇ܘܵܐ ܘܣܢܝܼܩܵܐ ܘܠܹܐ ܡܵܨܹܐ ܕܦܵܠܹܚ ܘܡ̣ܢ ܥܵܘܩܵܢܹܗ ܘܡ̣ܢ ܟܸܦܢܹܗ ܕܡܝܼܟ݂ܵܐ ܗ݇ܘܵܐ ܬܲܡ̇ܢ. ܝܩܸܕܠܹܗ ܠܸܒܹܗ ܕܗ̇ܘ ܐ݇ܢܵܫܵܐ ܥܲܠܘܼܗܝ ܘܩܵܡ ܟ̰ܵܐܹܕ ܠܹܗ ܠܒܲܝܬܹܗ ܘܩܵܡ ܝܵܗ݇ܒܸܠܹܗ ܚܕܵܐ ܨܦܵܝܝܼ ܟܵܘܸܬܪܵܐ ܘܒܠܦܵܛܬܹܗ ܕܪܹܠܹܗ ܒܐܝܼܕܹܗ ܚܲܡܫܵܐ ܬܘܼܡܵܢܹ̈ܐ. ܘܐ݇ܙܸܠܹܗ ܘܟܬܸܒ݂ܠܹܗ ܥܲܠ ܬܲܪܥܵܐ ܕܡܕܝܼܢ݇ܬܵܐ: "ܫܘܼܦܪܵܐ ܕܚܲܕ ܝܵܘܡܵܐ ܟܹܐ ܛܵܒܹܐ ܚܲܡܫܵܐ ܬܘܼܡܵܢܹ̈ܐ" ܘܡܘܼܬ݇ܝܹܠܹܗ ܘܝܗܝܼܒ݂ܵܝܠܹܗ ܩܵܐ ܚܲܒ݂ܪ̈ܵܘܵܬܘܼܗܝ. ܠܝܵܘܡܵܐ ܕܬܠܵܬܵܐ ܐ݇ܡܸܪܘܿܢ ܩܵܐ ܒܪܘܿܢܵܐ ܕܬܵܓ̰ܹܪ: ܐܸܕܝܘܿܡ ܩܘܼܡ݇ ܐܲܢ݇ܬ ܘܙܸܠ ܒܗܵܘܢܘܼܟ ܘܒܬܵܓ̰ܸܪܘܼܬܘܼܟ ܡܲܫܟ̰ܸܚ ܠܲܢ ܠܲܚܡܵܐ. ܘܩܸܡܠܹܗ ܘܐ݇ܙܸܠܹܗ ܗ̇ܘ ܒܪܘܿܢܵܐ ܕܬܵܓ̰ܸܪ ܠܡܲܪܙܵܐ ܕܝܵܡܵܐ ܘܓܘܼܫܸܩܠܹܗ ܒܚܕܵܐ ܓܵܡܝܼ ܕܐܝܼܬ ܗ݇ܘܵܐ ܓܵܘܵܗ̇ ܪܵܒܵܐ ܡܸܢܕܝܼ ܕܬܵܓ̰ܹܪܘܼܬܵܐ ܘܚܲܕܟܡܵܐ ܬܵܓ̰ܹܪܹ̈ܐ ܐ݇ܙܸܠܘܿܢ ܥܲܠܘܼܗ̇ ܠܸܙܒ݂ܵܢܵܐ ܡܸܢܘܼܗ̇. ܐܸܠܵܐ ܥܒܸܕܠܘܿܢ ܡܲܨܠܵܗܲܬ ܥܲܡ ܚܕܵܕܹ̈ܐ ܕܗ̇ܘ ܝܵܘܡܵܐ ܠܵܐ ܙܵܒ݂ܢܝܼ ܕܦܵܝܫܵܐ ܗ݇ܘܵܐ ܬܲܡ̇ܢ ܚܲܕܟܡܵܐ ܝܵܘܡܵܢܹ̈ܐ ܕܒܲܠܟܹܐ ܐܲܪܙܵܢ ܙܵܒ݂ܢܝܼ ܠܵܗ̇ ܡܲܬܥܘܼܗ̇. ܐܝܼܢܵܐ ܗ̇ܘ ܒܪܘܿܢܵܐ ܕܬܵܓ̰ܹܪ ܗܲܪ ܒܗܸܙܘܼܪ ܕܝܼܵܝ ܙܒܸܢܹܗ ܢܸܣܝܵܐ ܡ̣ܢ ܗ̇ܝ ܓܵܡܝܼ ܒܚܲܕ ܡܲܒܠܵܓ݂ ܘܡܘܼܚܫܸܒ݂ܠܹܗ ܕܠܲܒܘܼܠܹܐ ܗ݇ܘܵܐ ܡܸܢܕܝܼ ܕܙܒܸܢܹܗ ܠܚܕܵܐ ܡܕܝܼܢ݇ܬܵܐ ܐ݇ܚܹܪ݇ܬܵܐ. ܗܵܝܓܵܗ ܐܲܢܹܐ ܬܵܓ̰ܹܪܹ̈ܐ ܙܕܸܥܠܘܿܢ ܕܠܵܐ ܦܵܠܹܛ ܗ̇ܘ ܩܵܙܲܢܓ̰ ܡ̣ܢ ܐܝܼܕܵܝ ܘܝܗܸܒ݂ܠܘܿܢ ܕܒܪܘܢܐ ܕܡܠܟܐ ܘܚܒ݂ܪܘܬܘܗܝ ܩܦܗ ܩܵܬܹܗ ܚܲܡܫܝܼ ܬܘܼܡܵܢܹ̈ܐ ܩܵܙܲܢܓ̰ ܘܕܸܪܹܗ ܠܒܵܬ݇ܪܹܗ: ܘܫܲܪܟܵܐ ܕܗ̇ܘ ܡܲܒܠܵܓ݂ ܦܪܸܥܠܗ݇ܘܿܢ ܐܵܢܝܼ ܬܵܓ̰ܝܼܪܹ̈ܐ ܠܡܵܪܵܐ ܕܓܵܡܝܼ. ܘܡܘܼܬ݇ܝܹܐܠܹܗ ܩܵܙܲܢܓ̰ܹܗ ܠܟܸܣ ܚܲܒ݂ܪ̈ܵܘܵܬܘܼܗܝ ܘܟܬܸܒ݂ܠܹܗ ܥܲܠ ܬܲܪܥܵܐ ܕܡܕܝܼܢ݇ܬܵܐ "ܛܝܼܡܵܐ ܕܗܵܘܢܵܐ ܕܚܲܕ݇ ܝܵܘ݇ܡܵܐ ܚܲܡܫܝܼ ܬܘܼܡܵܢܹ̈ܐ ܝܠܹܗ". ܒܝܵܘܡܵܐ ܕܐܲܪܒܥܵܐ ܐ݇ܡܸܪܗ݇ܘܿܢ ܩܵܐ ܒܪܘܿܢܵܐ ܕܡܲܠܟܵܐ: ܩܘܼܡ݇ ܐܲܢ݇ܬ ܘܙܹܠ ܐܸܕܝܘܿܡ݇ ܘܩܢܝܼ ܠܲܢ ܚܲܕ ܡܸܢܕܝܼ ܒܡܕܲܒܪܵܢܘܼܬܵܐ ܐܲܠܵܗܵܝܬܵܐ ܕܐܡܸܪܘܼܟ. ܘܐ݇ܙܸܠܹܗ ܒܪܘܿܢܵܐ ܕܡܲܠܟܵܐ ܠܬܲܪܥܵܐ ܕܡܕܝܼܢ݇ܬܵܐ ܘܝܬܸܒ݂ܠܹܗ ܒܡܲܓ̰ܠܝܼܣ ܕܚܲܕ݇ܟܡܵܐ ܐ݇ܢܵܫܹܐ ܕܓ̰ܡܥܝܹܐ ܝܗ݇ܘܵܘ ܒܚܕܵܐ ܕܘܼܟܬܵܐ. ܘܒܓܸܕܫܵܐ ܗܲܪ ܒܗ̇ܘ ܝܵܘܡܵܐ ܡܝܼܬ ܠܹܗ ܡܲܠܟܵܐ ܕܗ̇ܘ ܐܲܬܪܵܐ ܘܠܲܝܬ ܗ݇ܘܵܐ ܠܹܗ ܒܪܘܿܢܵܐ ܘܠܵܐ ܐ݇ܢܵܫܵܐ ܐ݇ܚܹܪܢܵܐ ܚܸܙܡܵܐ. ܘܡܘܼܥܒܸܪܵܐ ܠܗ݇ܘܿܢ ܥܲܪ݇ܣܵܐ ܕܡܲܠܟܵܐ ܕܡܲܠܟܵܐ ܡ̣ܢ ܕܗ̇ܘ ܥܵܠܘܿܠܵܐ ܘܟܠܲܗܝ ܐܢܵܫܹܐ ܦܫܝܼܡܹ̈ܐ ܗ݇ܘܵܘ ܘܚܸܫܵܢܹ̈ܐ ܫܒ݂ܘܿܩ ܡ̣ܢ ܕܗ̇ܘ ܢܘܼܟ݂ܪܵܝܵܐ ܒܪܘܿܢܵܐ ܕܡܲܠܟܵܐ.. ܘܩܵܡ ܚܵܙܝܼ ܠܹܗ ܗܲܕܟ݂ܵܐ ܡܥܘܼܓ̰ܸܒܠܘܿܢ ܘܡܠܘܼܒܸܠܗ݇ܘܿܢ ܫܸܟ ܥܲܠܘܼܗܝ. ܐܲܢ݇ܬ ܡܲܢ ܝܼܘܸܬ ܟܲܠܒܵܐ ܘܩܵܐ ܡܘܿܕܝܼ ܝܬܝܼܒ݂ܵܐ ܝܘܸܬ ܒܕܲܪܘܵܙܵܐ ܕܡܕܝܼܢ݇ܬܵܐ ܘܗܸܟ̰ ܠܹܐ ܝܘܸܬ ܦܫܝܼܡܵܐ ܥܲܠ ܡܵܘܬܵܐ ܕܡܲܠܟܵܐ¿ ܘܩܵܡ ܛܪܸܕ ܠܹܗ ܡ̣ܢ ܕܲܪܘܵܙܵܐ. ܘܒܵܬ݇ܪ ܕܐ݇ܙܸܠܗ݇ܘܿܢ: ܕܸܪܹܗ ܡܸܢ݇ܕܪܹܫ ܗ̇ܘ ܓ̰ܘܵܢܩܵܐ ܠܕܘܼܟܬܹܗ. ܘܒܕܝܵܪܬܹܗ ܡ̣ܢ ܡܛܵܡܲܪܬܵܐ ܩܵܡ ܚܵܙܹܐ ܠܹܗ ܢܵܛܲܪ ܕܲܪܘܵܙܵܐ ܘܟܪܸܒܠܹܗ ܥܲܠܘܼܗܝ ܘܐܡܸܪܹܗ ܩܵܬܹܗ: ܠܵܐ ܩܢܘ ܦܣܘܩܐ. ܝܕ. ܬܘܼܢܹܠܝܼ ܩܵܬܘܼܟ ܕܠܵܐ ܝܵܬܒܸܬ ܠܲܐܟ݂ܵܐ¿ ܘܩܵܡ ܕܵܒܹܩܠܹܗ ܘܩܵܡ ܕܵܪܹܐ ܠܹܗ ܓܵܘ ܕܘܼܣܵܚ. ܘܠܗ̇ܘ ܝܵܘܡܵܐ ܐ݇ܚܹܪ݇ܢܵܐ ܓ̰ܡܹܥܠܘܿܢ ܐ݇ܢܵܫܹܐ ܕܡܕܝܼܢܬܵܐ ܠܸܦܪܵܫܵܐ ܩܵܬܲܝܗܝ ܚܲܕ݇ ܡܲܠܟܵܐ. ܘܗ݇ܘܹܐ ܠܹܗ ܦܘܼܠܵܓ݂ܵܐ ܒܹܝܠܲܗܝ ܘܠܵܐ ܫܠܸܡܠܗ݇ܘܿܢ ܠܚܕܵܕܹܐ. ܘܐ݇ܡܸܪܹܗ ܩܵܬܲܝܗܝ ܢܵܛܲܪ ܕܲܪܘܵܙܵܐ. ܩܘܼܕܡܹܐ ܐܵܢܵܐ ܚܙܸܐ ܠܝܼ ܚܲܕ݇ ܓ̰ܘܵܢܩܵܐ ܒܕܲܪܘܵܙܵܐ ܕܡܕܝܼܢ݇ܬܵܐ ܕܠܹܐ ܝ݇ܗܘܵܐ ܡܫܲܪܘܼܟܹܐ ܒܚܸܫܲܢ ܘܡܗܘܼܡܙܸܡܠܝܼ ܥܲܡܹܗ ܘܠܵܐ ܡܓ̰݂ܘܼܘܸܒܠܹܗ ܘܩܵܡ ܡܟܲܡܪܸܢܹܗ ܡ̣ܢ ܕܲܪܘܵܙܵܐ: ܘܟܲܕ ܕܸܪܝܼ ܡܸܢ݇ܕܪܹܫ ܩܵܡ ܚܵܙܸܢܹܗ ܝܬܝܼܒ݂ܵܐ ܒܕܘܼܟܬܹܗ ܘܕܪܹܠܝܼ ܒܕܘܼܣܵܚ ܕܙܕܹܥܠܝ ܕܠܵܐ ܗܵܘܹܐ ܓܵܫܘܿܫܵܐ. ܘܡܫܘܼܕܸܪܗ݇ܘܿܢ ܓܘܼܪ̈ܵܢܹܐ ܕܡܕܝܼܢ݇ܬܵܐ ܒܵܬܪܹܗ ܘܡܒܘܼܩܸܪܗ݇ܘܿܢ ܡܸܢܹܗ ܕܡܲܢ ܝܼܗ݇ܘܵܐ ܘܡܘܿܕܝܼ ܝܗ݇ܘܵܐ ܣܵܒܵܒ ܕܐ݇ܬܵܝܬܹܗ ܠܡܕܝܼܢ݇ܬܲܗܝ¿ ܘܐܡܸܪܹܗ ܩܵܬܲܝܗܝ ܐܵܢܵܐ ܒܪܘܿܢܵܐ ܕܡܲܠܟܵܐ ܦܵܘܝܼܪܵܢ ܝܼܘܸܢ: ܘܟܲܕ ܡܝܼܬ ܠܹܗ ܒܵܒܝܼ ܥܒܸܕܠܹܗ ܚܲܝܠܵܐ ܥܲܠܝܼ ܐܲܚܘܿܢܝܼ ܘܫܩܝܼܠܵܐ ܠܹܗ ܡܲܠܟܘܼܬܵܐ ܡܸܢܝܼ: ܘܥܪܸܩܠܝܼ ܡ̣ܢ ܩܵܕ݇ܡܘܼܗܝ ܡ̣ܢ ܙܕܘܼܥܬܝܼ ܥܲܠ ܓܵܢܝܼ ܗܲܠ ܕܡܛܸܐ ܠܝܼ ܠܐܵܗܵܐ ܐܲܗܘܵܠ ܘܩܵܡ ܝܵܕܹܥ ܠܹܗ ܚܲܕ݇ ܡ̣ܢ ܓܘܼܪ̈ܵܢܹܐ ܕܐ݇ܙܝܼܠܵܐ ܝܗ݇ܘܵܐ ܠܐܲܬܪܵܐ ܕܒܵܒܹܗ: ܘܪܵܒܵܐ ܩܵܡ ܚܵܩܸܪܹܗ. ܗܵܝܓܵܗ ܟܠܲܝܗܝ ܓܘܼܪ̈ܵܢܹܐ ܫܠܸܡܠܗ݇ܘܿܢ ܕܥܵܒ݂ܕܝܼ ܠܹܗ ܡܲܠܟܵܐ ܥܲܠܲܝܗܝ.ܘܐܝܼܬ ܗ݇ܘܵܘ ܠܗ݇ܘܿܢ ܥܵܕܲܬ ܒܢܲܝ ܗ̇ܝ ܡܕܝܼܢ݇ܬܵܐ ܕܐܝܼܡܲܢ ܕܡܲܩܸܡܝܼ ܗ݇ܘܵܘ ܚܲܕ݇ ܡܲܠܟܵܐ ܥܲܠܲܝܗܝ ܟܹܐ ܡܲܪܟܸܒ݂ܝܼ ܗ݇ܘܵܘ ܠܹܗ ܥܲܠ ܚܲܕ݇ ܦܝܼܠܵܐ ܚܘܵܪܵܐ: ܘܡܲܚܕܸܪܝܼ ܗ݇ܘܵܘ ܠܹܗ ܠܚܵܕܸܪܘܵܢܹܐ ܕܡܕܝܼܢ݇ܬܵܐ ܘܟܲܕ ܡܲܚܕܘܼܪܹܗ ܝܗ݇ܘܵܘ ܥܒܸܪܗ݇ܘܿܢ ܡ̣ܢ ܬܲܪܥܵܐ ܕܡܕܝܼܢ݇ܬܵܐ ܘܡܦܘܼܩܸܕܠܹܗ ܕܒܵܬܒ݂ܝܼ "ܕܦܘܼܠܚܵܢܵܐ ܘܫܘܼܦܪܵܐ ܘܗܵܘܢܵܐ ܘܟܠ ܛܵܒ݂ܬܵܐ ܝܲܢ ܒܝܼܫܬܵܐ ܕܬܵܦܩܵܐ ܒܒܲܪܢܵܫܵܐ ܟܹܐ ܗܵܘܝܼ ܘܟܹܐ ܐܵܬܝܼ ܒܡܕܲܒܪܵܢܘܼܬܵܐ ܣܓܝܼܕܬܵܐ ܕܐܲܠܵܗܵܐ: ܘܙܸܕܠܵܗ̇ ܗܲܝܡܵܢܘܼܬܝܼ ܒܐܵܗܵܐ ܡܸܢܕܝܼ ܒܛܵܒ݂ܬܵܐ ܘܒܐܝܼܩܵܪܵܐ ܕܡܘܼܬܦܸܩܠܹܗ ܒܝܼܝܼ ܐܲܠܵܗܵܐ ܫܘܼܒ݂ܚܵܐ ܐܸܠܹܗ" ܘܟܲܕ ܕܸܪܹܗ ܠܥܵܡܲܪܬ ܕܡܲܠܟܵܐ ܘܝܬܸܒ݂ܠܹܗ ܥܲܠ ܟܘܼܪܣܵܐ ܕܡܲܠܟܘܼܬܵܐ: ܘܡܫܘܼܕܸܪܹܗ ܒܵܬ݇ܪ ܚܲܒ݂ܪܵܘܵܬܘܼܗܝ: ܘܠܗ̇ܘ ܗܵܘܢܵܢܵܐ ܩܵܡ ܥܵܒܸܕܠܹܗ ܚܲܕ ܡ̣ܢ ܘܲܙܝܼܪܹ̈ܐ: ܘܠܗ̇ܘ ܦܲܠܵܚܵܐ ܩܵܡ ܥܵܒܸܕ ܠܹܗ ܪܹܫ ܐܲܟܵܪܹ̈ܐ: ܘܠܗ̇ܘ ܕܐܝܼܬ ܗ݇ܘܵܐ ܠܹܗ ܫܘܼܦܪܵܐ ܩܵܡ ܝܵܗ݇ܒܸܠܹܗ ܚܲܕ ܡܲܒܠܵܓ݂ ܟ̰ܸܡ ܓܘܼܪܵܐ ܕܚܲܝܹܐ ܗ݇ܘܵܐ ܒܝܹܗ. ܘܡܓ̰ܘܼܡܹܠܹܗ ܠܐ݇ܢܵܫܹ̈ܐ ܠܝܼܦܹ̈ܐ ܕܐܲܬܪܹܗ ܘܠܚܲܟܝܼܡܹ̈ܐ ܘܐ݇ܡܸܪܹܗ، ܒܪܘܢܐ ܕܡܠܟܐ ܘܚܒ݂ܪ̈ܘܬܘܗܝ. ܩܦܙ ܩܵܬܵܝ: ܐܵܕܝܼܵܐ ܗܘܼܡܸܢܘܿܢ ܚܲܒ݂ܪ̈ܵܘܵܬܝܼ ܕܟܠ ܛܵܒ݂ܬܵܐ ܕܩܸܢܝܘܼܗ̇ ܝܢܵܐ ܒܕܘܼܢܝܹܐ ܡ̣ܢ ܡܕܲܒܪܵܢܘܼܬܵܐ ܝܠܵܗ̇ ܐܲܠܵܗܵܝܬܵܐ. ܘܟܹܐ ܒܵܥܹܝܢ ܕܐܵܦ ܐܲܚܬܘܿܢ ܗܲܡܸܢܝܼܬܘܿܢ ܘܗܵܘܹܝܬܘܿܢ ܚܵܛܸܪܓ̰ܲܡܥ ܒܐܵܗܵܐ ܗܹܡܸܙܡܵܢ: ܕܐܵܗܵܐ ܕܲܪܓ݂ܵܐ ܘܐܵܗܵܐ ܐܝܼܩܵܪܵܐ ܕܡܛܸܐ ܠܝܼ ܐܸܠܹܗ ܐܵܕܝܼܵܐ: ܠܹܐ ܝܠܹܗ ܒܫܘܼܦܪܵܐ ܘܒܗܘܼܢܵܪ ܘܒܗܵܘܢܵܐ: ܐܸܠܵܐ ܚܲܕ ܫܘܼܓ݂ܠܵܐ ܝܠܹܗ ܕܲܡܕܲܒܪܵܢܘܼܬܵܐ ܡܵܪܵܢܵܝܬܵܐ. ܘܟܲܕ ܩܵܡ ܛܵܪܹܕ ܠܝܼ ܐܲܚܘܿܢܝܼ ܠܲܝܬ ܗ݇ܘܵܐ ܠܝܼ ܣܲܒ݂ܪܵܐ ܕܡܵܛܹܐ ܗ݇ܘܵܐ ܠܝܼ ܬܘܼܪܣܵܝܵܐ ܠܩܘܼܝܵܡܵܐ ܕܚܲܝܝܼ̈: ܘܗܸܟ̰ ܠܹܐ ܗ݇ܘܵܐ ܥܒ݂ܝܼܪܬܵܐ ܓܵܘ ܗܵܘܢܝܼ ܕܐܵܢܵܐ ܚܲܕ ܝܵܘܡܵܐ ܒܸܕ ܡܵܛܹܝܢ ܗ݇ܘܵܐ ܠܐܵܗܵܐ ܕܵܪܵܓ̰ܵܐ: ܘܠܲܝܬ ܗ݇ܘܵܐ ܠܝܼ ܐܘܼܡܘܼܕ ܕܦܵܐܹܫ ܗ݇ܘܵܐ ܡܘܼܡܛܝܼܵܐ ܩܵܬܝܼ. ܒܗ̇ܝ ܕܐܝܼܬ ܒܐܵܗܵܐ ܐܲܬܪܵܐ ܪܵܒܵܐ ܐ݇ܢܵܫܹ̈ܐ ܕܙܵܘܕܵܐ ܝܢܵܐ ܡܸܢܝܼ ܒܨܸܦܲܬ ܘܒܫܘܼܦܪܵܐ ܘܒܚܲܝܠܵܐ ܘܒܪܸܥܝܵܢܵܐ: ܘܒܗܵܘܢܵܐ ܘܒܦܘܼܠܚܵܢܵܐ. ܒܲܣ ܟܠܹܗ ܐܝܼܩܵܪܵܐ ܦܝܵܫܵܐ ܝܠܹܗ ܝܗܝܼܒ݂ܵܐ ܒܪ̈ܲܚܡܹܐ ܕܐܲܠܵܗܵܐ ܕܡ̣ܢ ܟܘܼܦܘܼܬܵܐ ܩܵܡ ܡܲܪܸܡ ܠܝܼ ܠܥܸܠܵܝܘܼܬܵܐ. ܘܐܝܼܬ ܗ݇ܘܵܐ ܒܗ̇ܘ ܡܵܘܬܒ݂ܵܐ ܚܲܕ ܣܵܒ݂ܵܐ ܡܝܘܼܩܪܵܐ ܘܩܸܡܠܹܗ ܘܐ݇ܡܸܪܹܗ: ܡܲܡܠܠܘܼܟ ܡܲܡܠܠܵܐ ܝܠܹܗ ܕܚܲܕ ܐ݇ܢܵܫܵܐ ܟܵܡܹܠ ܒܗܵܘܢܵܐ ܘܒܚܸܟ݂ܡܬܵܐ ܘܦܸܪܝܘܼܬܵܐ ܕܗܵܘܢܘܼܟ ܩܵܡ ܡܲܩܢܝܼܵܐ ܠܘܼܟ ܐܵܗܵܐ ܕܵܪܵܓ̰ܵܐ ܘܛܵܒ݂ܘܼܬܵܐ ܕܪܸܥܝܵܢܘܼܟ ܩܵܡ ܡܲܣܩܵܐ ܠܘܼܟ ܠܐܵܗܵܐ ܥܸܠܵܝܘܼܬܵܐ: ܘܡܘܼܣܒܸܬܠܘܼܟ ܚܘܼܫܵܒܲܢ ܕܥܲܠܘܼܟ ܘܐܘܼܡܘܼܕܲܢ ܕܒܝܼܘܼܟ. ܦܘܼܪܡܹܠܲܢ ܨܦܵܝܝܼ ܠܡܸܢܕܝܼ ܕܐ݇ܡܸܪܘܼܟ ܘܗܘܼܡܸܢܲܢ ܠܡܸܢܕܝܼ ܕܬܘܼܢܹܠܘܼܟ. ܘܚܫܝܼܚܵܐ ܝܘܸܬ ܡܸܓ̰ܸܕ ܠܡܲܠܟܘܼܬܵܐ ܘܠܐܝܼܩܵܪܵܐ ܕܩܵܡ ܝܵܗ݇ܒܸܠܘܼܟ ܐܲܠܵܗܵܐ ܒܘܿܬ ܗܵܘܢܵܐ ܘܪܸܥܝܵܢܵܐ ܕܝܗܝܼܒ݂ܵܐ ܝܠܹܗ ܩܵܬܘܼܟ. ܡ̣ܢ ܟܠ ܐ݇ܢܵܫܹ̈ܐ ܗ̇ܘ ܝܼܠܹܗ ܛܘܼܒ݂ܵܢܵܐ ܐܲܝܢܝܼ ܕܐܲܠܵܗܵܐ ܝܗܝܼܒ݂ܵܐ ܝܠܹܗ ܩܵܬܹܗ ܪܸܥܝܵܢܵܐ ܘܗܵܘܢܵܐ. ܘܗܵܐ ܡܵܪܝܵܐ ܐܲܠܵܗܵܐ ܥܒܸܕ ܠܹܗ ܥܲܡܲܢ ܚܕܵܐ ܛܵܒ݂ܬܵܐ ܓܘܼܪܬܵܐ ܕܩܵܡ ܝܵܗܒܸܠܘܼܟ ܩܵܬܲܢ ܒܡܵܘܬܵܐ ܕܡܲܠܟܲܢ ܘܩܵܡ ܡܝܲܩܸܪܲܢ ܒܝܼܘܼܟ. ܩܦܚ ܦܣܘܩܐ. ܝܕ. ܒܵܬ݇ܪ ܗܵܕܵܐ ܩܸܡܠܹܗ ܚܲܕ ܣܵܒ݂ܵܐ ܐ݇ܚܹܪ݇ܢܵܐ ܚܵܕܘܿܪܵܐ ܘܛܥܸܢܹܗ ܡܸܢܬܵܐ ܡ̣ܢ ܡܵܪܝܵܐ ܘܐ݇ܡܸܪܹܗ: ܡ̣ܢ ܩܵܕ݇ܡ ܕܗܵܘܹܝܢ ܗ݇ܘܵܐ ܚܵܕܘܿܪܵܐ ܒܕܘܼܢܝܹܐ ܟܲܕ ܓ̰ܘܲܢܩܵܐ ܝܘܸܢ ܗ݇ܘܵܐ ܪܹܓܵܐ ܝܘܸܢ ܗ݇ܘܵܐ ܟܸܣ ܚܲܕ ܐ݇ܢܵܫܵܐ ܓܘܼܪܵܐ. ܘܡܸܢܫܸܠܬܵܢܹܐ ܗܘܸܐ ܠܹܗ ܠܝܼ ܙܵܘܥܵܐ ܘܚܘܼܫܵܒ݂ܵܐ ܕܫܵܒ݂ܩܸܢ ܠܥܵܠܡܵܐ. ܘܦܠܸܛܠܝܼ ܡ̣ܢ ܟܸܣ ܗ̇ܘ ܐ݇ܢܵܫܵܐ ܘܝܸܗܒܸܠܹܗ ܡ̣ܢ ܗܲܩܝܼ ܬܪܹܝܢ ܙܘܼܙܹ̈ܐ ܘܒܥܸܐ ܠܝܼ ܕܝܵܗܒܸܢ ܗ݇ܘܵܐ ܠܚܲܕ ܡܸܢܵܝ ܥܘܼܪܒ݂ܵܢܵܐ ܘܗ̇ܘ ܐ݇ܚܹܪ݇ܢܵܐ ܫܵܒ݂ܩܸܢ ܗ݇ܘܵܐ ܠܹܗ ܩܵܐ ܓܵܢܝܼ. ܘܐ݇ܙܸܠܝܼ ܠܫܘܼܩܵܐ ܘܚܙܸܐ ܠܝܼ ܚܲܕ ܐ݇ܢܵܫܵܐ ܕܙܲܒܘܼܢܹܐ ܗ݇ܘܵܐ ܚܲܕ ܙܵܘܓܵܐ ܟܬܵܝܵܬܹ̈ܐ ܕܕܸܫܬܵܐ ܘܒܥܸܐ ܠܝܼ ܕܙܲܒܸܢ ܗ݇ܘܵܐ ܠܗ݇ܘܿܢ ܩܵܬܝܼ ܬܸܪ̈ܘܵܝ ܒܚܲܕ ܙܘܼܙܵܐ: ܘܠܵܐ ܝܗܝܼܒ݂ܵܝ ܠܹܗ ܐܸܠܵܐ ܒܬܪܹܝܢ ܙܘܼܙܹ̈ܐ. ܒܵܬ݇ܪ ܗܵܕܵܐ ܐ݇ܡܸܪܝܼ ܒܠܸܒܝܼ ܒܸܕ ܙܵܒ݂ܢܸܢ ܚܲܕ ܡܸܢܵܝ ܐܲܚܟ̰ܝܼ ܘܗ̇ܘ ܐ݇ܚܹܪ݇ܢܵܐ ܚܘܼܫ ܦܵܐܹܫ. ܐܝܼܢܵܐ ܬܘܼܚܡܸܢܝܼ ܘܐ݇ܡܸܪܝܼ: ܒܲܠܟܹܐ ܐܲܢܹܐ ܬܪܹܝܢ ܗܲܝܘܵܢܹ̈ܐ ܝܠܝܼܦܹ̈ܐ ܝܢܵܐ ܠܚܕܵܕܹ̈ܐ ܕܵܐܟ݂ܝܼ ܦܵܪܫܸܢܘܿܢ ܡ̣ܢ ܚܕܵܕܹ̈ܐ. ܗܵܝܓܵܗ ܝܩܸܕܠܹܗ ܠܸܒܝܼ ܥܲܠܵܝ ܘܬܟܸܠܝܼ ܥܲܠ ܐܲܠܵܗܵܐ ܘܙܒ݂ܝܼܢܵܝܠܝܼ ܬܸܪ̈ܘܵܝ ܒܬܪܹܝܢ ܙܘܼܙܹ̈ܐ ܘܠܵܐ ܒܥܸܐ ܠܝܼ ܕܫܲܕܪܸܢܘܿܢ ܠܕܘܼܟܬܵܐ ܐܵܒ݂ܵܝ ܕܠܵܐ ܦܵܝܫܝܼ ܨܝܼܕܹ̈ܐ: ܒܗ̇ܝ ܕܠܹܐ ܡܵܨܝܼ ܗ݇ܘܵܘ ܕܦܵܪܚܝܼ ܗ݇ܘܵܘ ܨܸܦܵܵܝܝܼ ܡ̣ܢ ܟܸܦܢܵܐ ܘܙܲܥܝܼܦܘܼܬܵܐ ܕܙܘܼܪ̈ܒܸܢܹܐ ܗ݇ܘܵܘ ܥܲܠܵܝ. ܒܘܿܬ ܐܵܗܵܐ ܠܘܼܒܠܵܝܠܝܼ ܠܚܕܵܐ ܕܘܼܟܬܵܐ ܡܵܪܲܬ ܡܲܪܸܥܝܵܐ ܘܐܝܼܠܵܢܹ̈ܐ ܕܪܸܚܩܵܐ ܗ݇ܘܵܐ ܡ̣ܢ ܐ݇ܢܵܫܹ̈ܐ ܘܡ̣ܢ ܥܵܡܪ̈ܵܢܹܐ ܘܪܘܼܦܝܵܝ ܠܝܼ ܘܦܪܸܚܠܘܿܢ ܘܝܬܸܒ݂ܠܘܿܢ ܥܲܠ ܚܲܕ ܐܝܼܠܵܢܵܐ ܡܵܪܹܐ ܛܥܘܼܢܝܵܬܹ̈ܐ. ܘܡ̣ܢ ܪܹܫܹܗ ܕܗ̇ܘ ܐܝܼܠܵܢܵܐ ܫܘܼܪܹܠܘܿܢ ܠܸܛܥܵܢܵܐ ܡܸܢܬܵܐ ܡܸܢܝܼ: ܘܫܡܸܥܠܝܼ ܠܚܲܕ ܡܸܢܵܝ ܕܒܹܐܡܵܪܵܐ ܗ݇ܘܵܐ ܩܵܐ ܚܲܒ݂ܪܹܗ: ܗܵܐ ܩܵܡ ܦܲܪܸܩ ܠܲܢ ܐܵܗܵܐ ܚܵܕܘܿܪܵܐ ܡ݂ܢ ܓ̰ܘܼܪܵܒܵܐ ܕܢܦܝܼܠܹ̈ܐ ܝܘܲܚ ܗ݇ܘܵܘ ܓܵܘܹܗ ܘܦܘܼܪܩܲܚ ܠܹܗ ܡ̣ܢ ܡܵܘܬܵܐ. ܓܵܪܲܓ ܦܵܪܥܲܚ ܠܹܗ ܒܘܿܬ ܐܵܗܵܐ ܛܵܒ݂ܬܵܐ ܕܥܒܸܕܠܹܗ ܥܲܡܲܢ. ܐܝܼܬ ܒܥܸܩܪܵܐ ܕܐܵܗܵܐ ܐܝܼܠܵܢܵܐ ܚܕܵܐ ܩܘܿܩܬܵܐ ܡܠܝܼܬܵܐ ܙܘܼܙܹ̈ܐ ܡܲܚܙܲܚ ܠܵܗ̇ ܩܵܬܹܗ ܕܫܵܩܹܠ ܠܵܗ̇. ܐ݇ܡܸܪܝܼ ܩܵܬܵܝ: ܕܵܐܟ݂ܝܼ ܒܸܕ ܡܲܚܙܹܝܬܘܿܢ ܩܵܬܝܼ ܝܘܢܐ ܘܬܥܠܐ ܘܗܘܩܪ. ܩܦܛ ܚܲܙܢܵܐ ܕܠܹܐ ܚܵܙܝܵܐ ܠܵܗ̇ ܥܲܝܢܵܐ ܘܐܲܚܬܘܿܢ ܠܵܐ ܚܙܹܠܵܘܟ݂ܘܿܢ ܠܓܲܪܕܵܐ ܕܩܵܡ ܨܵܐܹܕ ܠܵܘܟ݂ܘܿܢ¿ ܐ݇ܡܸܪܘܿܢ: ܐܝܼܡܲܢ ܕܪܸܙܵܝܵܐ ܐܲܠܵܗܵܝܵܐ ܒܸܨܠܵܝܵܐ ܝܠܹܗ ܟܹܐ ܡܲܕܹܪ ܠܥܲܝܢܹ̈ܐ ܡ̣ܢ ܕܘܼܟܬܵܐ ܕܐܝܼܬ ܒܝܼܵܗ̇ ܚܲܕ ܡܸܢܕܝܼ ܘܟܹܐ ܡܲܟܸܣ ܠܗ݇ܘܿܢ. ܗܹܐ ܪܸܙܵܝܵܐ ܕܐܲܠܵܗܵܐ ܛܘܼܫܹܠܹܗ ܡ̣ܢ ܩܵܕ݇ܡ ܥܲܝ̈ܢܲܢ ܠܓܲܪܕܵܐ ܐܝܼܢܵܐ ܠܵܐ ܛܘܼܫܹܠܹܗ ܡܸܢܲܢ ܠܐܵܗܵܐ ܚܲܙܢܵܐ. ܘܐ݇ܙܸܠܝܼ ܘܚܦܸܪܝܼ ܘܦܘܼܠܸܛܠܝܼ ܠܗ̇ܝ ܩܘܿܩܬܵܐ ܘܚܸܙܝܵܐ ܠܝܼ ܡܠܝܼܬܵܐ ܙܘܼܙܹ̈ܐ. ܘܛܠܸܒܠܝܼ ܩܵܬܵܝ ܚܘܼܠܡܵܢܵܐ ܘܒܲܣܝܼܡܘܼܬܵܐ ܘܐ݇ܡܸܪܝܼ ܩܵܬܵܝ: ܡܸܢܬܵܐ ܡ̣ܢ ܐܲܠܵܗܵܐ ܕܡܘܼܕܸܥܠܹܗ ܩܵܬܵܘܟ݂ܘܿܢ ܗ̇ܘ ܡܸܢܕܝܼ ܕܗ̇ܘ ܒܸܚܙܵܝܘܼܗܝ ܝܠܹܗ ܟܲܕ ܐܲܚܬܘܿܢ ܟܹܐ ܦܵܪܚܝܼܬܘܿܢ ܒܗܵܘܵܐ. ܘܡܘܼܕܸܥܠܵܘܟ݂ܘܿܢ ܩܵܬܝܼ ܗ̇ܘ ܡܸܢܕܝܼ ܕܬܚܘܿܬ ܐܲܪܥܵܐ ܝܠܹܗ. ܐ݇ܡܸܪܘܿܢ ܩܵܬܝܼ: ܝܵܐ ܗܵܘܢܵܢܵܐ: ܠܹܐ ܝܘܸܬ ܒܝܼܕܵܥܵܐ ܕܡܕܲܒܪܵܢܘܼܬܵܐ ܐܲܠܵܗܵܝܬܵܐ ܟܹܐ ܩܵܪܡܵܐ ܠܟܠܡܸܢܕܝܼ ܘܦܪܝܼܣܬܵܐ ܝܠܵܗ̇ ܥܲܠ ܟܠ ܐ݇ܢܵܫܵܐ. ܡܲܕܘܼܥܹܐ ܝܘܸܢ ܩܵܐ ܡܲܠܟܵܐ ܡܸܢܕܝܼ ܕܚܙܸܐ ܠܝܼ ܘܝܕܸܥܠܝܼ. ܘܐܸܢ ܦܲܩܕܸܢ ܐܵܕܝܼܵܐ ܒܸܕ ܡܲܝܬܸܢܘܿܢ ܐܲܢܹܐ ܙܘܼܙܹ̈ܐ ܠܚܲܙܢܵܐ ܕܝܼܘܼܟ. ܐ݇ܡܸܪܹܗ ܡܲܠܟܵܐ: ܙܘܼܙܘܼ̈ܟ ܗܵܘܝܼ ܩܵܬܘܼܟ ܘܙܵܕܝܼ ܩܵܬܘܼܟ. ܦܣܘܩܐ. ܝܗ. ܝܵܘܢܵܐ ܘܬܲܥܠܵܐ ܘܗܘܿܩܲܪ. ܐ݇ܡܸܪܹܗ ܕܸܒܫܵܠܝܼܡ ܡܲܠܟܵܐ: ܦܘܼܪܡܹܠܝܼ ܐܵܗܵܐ ܡܲܬܠܵܐ. ܐܵܕܝܼܵܐ ܡܲܝܬܝܼ ܠܝܼ ܚܲܕ ܡܲܬܠܵܐ ܥܲܠ ܗ̇ܘ ܕܝܵܗܒܸܠ ܢܲܨܝܼܗܲܬ. ܘܪܵܐܝ ܩܵܐ ܐ݇ܚܹܪ̈݇ܢܹܐ ܠܹܐ ܝܵܗܒܸܠ ܩܵܐ ܓܵܢܹܗ. ܐ݇ܡܸܪܹܗ ܦܝܼܠܵܣܘܿܦܵܐ: ܡܲܬܠܵܐ ܕܝܵܘܢܵܐ ܘܕܬܲܥܠܵܐ ܘܕܗܘܿܩܲܪ ܩܨ ܦܣܘܩܐ. ܝܗ. ܒܸܕ ܡܲܚܙܸܐ ܠܘܼܟ ܡܸܢܕܝܼ ܕܝܼܘܸܬ ܒܸܛܠܵܒܵܐ. ܐ݇ܡܸܪܹܗ ܡܲܠܟܵܐ ܬܲܢܝܼ ܠܹܗ ܐܵܗܵܐ ܚܲܒܪܵܐ. ܐ݇ܡܸܪܹܗ ܦܝܼܠܵܣܘܿܦܵܐ: ܟܹܐ ܗܲܩܝܼ ܕܚܕܵܐ ܝܵܘܢܵܐ ܐܝܼܬ ܗ݇ܘܵܐ ܠܵܗ̇ ܩܸܢܵܐ ܒܪܹܫ ܚܲܕ ܐܝܼܠܵܢܵܐ ܪܵܡܵܐ ܕܚܘܼܪ̈ܡܹܐ ܘܒܪܵܒܵܐ ܙܲܗܡܲܬ ܘܦܘܼܠܚܵܢܵܐ ܬܲܪܨܵܐ ܗ݇ܘܵܐ ܠܵܗ̇ ܒܘܿܬ ܪܵܡܘܼܬܵܐ ܕܗ̇ܘ ܐܝܼܠܵܢܵܐ. ܘܐܝܼܡܲܢ ܕܦܲܠܛܵܐ ܗ݇ܘܵܐ ܙܵܓܹ̈ܐ ܐܵܬܹܐ ܗ݇ܘܵܐ ܚܲܕ ܬܲܥܠܵܐ ܘܟܵܠܹܐ ܗ݇ܘܵܐ ܬܚܘܿܬ ܗ̇ܘ ܐܝܼܠܵܢܵܐ ܘܩܵܪܹܐ ܗ݇ܘܵܐ ܠܟܸܣܠܵܗ̇ ܘܛܵܠܹܒ ܗ݇ܘܵܐ ܡܸܢܘܼܗ̇ ܙܵܓ݂ܘܼ̈ܗ̇: ܘܐܸܠܵܐ ܒܸܬܵܐ ܥܵܒܹܕ ܗ݇ܘܵܐ ܚܸܪ̈ܫܹܐ ܥܲܠܘܼܗ̇ ܘܒܸܕ ܩܵܛܸܠ ܗ݇ܘܵܐ ܠܵܗ̇ ܥܲܡ ܙܵܓ݂ܘܼ̈ܗ̇. ܘܗ̇ܝ ܡ̣ܢ ܙܕܘܼܥܬܵܗ̇ ܪܲܦܝܵܐ ܗ݇ܘܵܐ ܠܗ݇ܘܿܢ ܩܵܬܹܗ ܙܵܓ݂ܘܼ̈ܗ̇. ܘܚܲܕ ܝܵܘܡܵܐ ܐܝܼܬ ܗ݇ܘܵܐ ܠܵܗ̇ ܬܪܹܝܢ ܙܵܓܹ̈ܐ: ܘܐ݇ܬܹܠܹܗ ܚܲܕ ܗܘܿܩܲܪ ܘܣܩܸܛܠܹܗ ܟܸܣܠܵܗ̇ ܥܲܠ ܐܝܼܠܵܢܵܐ ܘܚܸܙܝܵܐ ܠܹܗ ܦܫܝܼܡܵܐ ܘܚܸܫܵܢܬܵܐ ܪܵܒܵܐ ܘܐ݇ܡܸܪܹܗ ܩܵܬܵܗ̇: ܩܵܐ ܡܘܼܕܝܼ ܗܵܕܟ݂ܵܐ ܚܸܫܵܢܬܵܐ ܝܘܲܬܝ ܝܵܐ ܝܵܘܢܵܐ ܕܪܲܢܓܵܟ݂ܝ ܢܦܝܼܠܵܐ ܘܫܘܼܦܪܵܟ݂ܝ ܐ݇ܙܝܼܠܵܐ¿ ܐ݇ܡܸܪܵܗ̇: ܝܵܐ ܗܘܿܩܲܪ: ܚܲܕ ܬܲܥܠܵܐ ܗܘܝܼܵܐ ܝܠܹܗ ܓ̰ܘܼܪܵܒܵܐ ܓܘܼܪܵܐ ܩܵܬܝܼ ܘܚܕܵܐ ܠܵܘܛܬܵܐ ܝܠܹܗ ܥܲܠܝܼ. ܕܟܠ ܥܕܵܢܵܐ ܕܟܹܐ ܗܵܘܝܼ ܠܝܼ ܬܪܹܝܢ ܙܵܓܹ̈ܐ ܟܹܐ ܐܵܬܹܐ ܘܟܹܐ ܟܵܠܹܐ ܬܚܘܿܬ ܐܵܗܵܐ ܐܝܼܠܵܢܵܐ ܘܟܹܐ ܐܵܟܹܠ ܗܲܪ̈ܒܹܐ ܥܲܠܝܼ. ܘܐܵܦ ܐܵܢܵܐ ܡ̣ܢ ܙܕܘܼܥܬܝܼ ܟܹܐ ܪܲܦܝܵܢܘܿܢ ܙܵܓ݂ܝܼ̈ ܩܵܬܹܗ ܘܩܵܕ݇ܡ ܥܲܝ̈ܢܝܼ ܟܹܐ ܐܵܟܹܠ ܠܗ݇ܘܿܢ ܘܟܹܐ ܐܵܙܹܠ. ܐ݇ܡܸܪܹܗ ܩܵܬܵܗ̇ ܗܘܿܩܲܪ: ܗܸܟ̰ ܠܵܐ ܙܵܕܥܲܬܝ ܡܸܢܹܗ: ܠܹܐ ܡܵܨܹܐ ܕܥܵܒܹܕ ܠܵܟ݂ܝ ܟ̰ܘܼ ܡܸܢܕܝܼ. ܐܸܢ ܐ݇ܬܹܠܹܗ ܚܕܵܐ ܓܵܗܵܐ ܐ݇ܚܹܪ݇ܬܵܐ ܘܐ݇ܟܸܠܹܗ ܓܸܙܡܹ̈ܐ ܥܲܠܵܟ݂ܝ ܘܛܠܸܒܠܹܗ ܙܵܓ݂ܵܟ݂ܝ̈ ܬܲܢܝܼ ܩܵܬܹܗ ܗܹܟ̰ ܠܹܐ ܪܲܦܝܵܢ ܠܗ݇ܘܿܢ ܙܵܓ݂ܝܼ̈ ܩܵܬܘܼܟ: ܥܒ݂ܘܿܕ ܡܵܐ ܕܒܵܥܹܝܬ ܘܐܸܢ ܐ݇ܟ݂ܝܼܠܵܝܠܘܼܟ ܙܵܓ݂ܝܼ̈ ܐܵܢܵܐ ܒܸܬܵܐ ܦܵܪܚܵܐ ܐ݇ܢܵܐ ܘܒܸܕ ܦܵܪܩܵܐ ܐ݇ܢܵܐ. ܘܦܪܸܚܠܹܗ ܗܘܿܩܲܪ ܘܝܬܸܒ݂ܠܹܗ ܠܡܲܪܙܵܐ ܕܚܲܕ ܢܲܗܪܵܐ. ܘܐ݇ܬܹܠܹܗ ܬܲܥܠܵܐ ܒܥܕܵܢܵܐ ܕܗ̇ܘ ܟܹܐ ܝܵܕܹܥ ܗ݇ܘܵܐ ܠܵܗ̇ ܘܟܠܹܠܹܗ ܬܚܘܿܬ ܐܝܼܠܵܢܵܐ ܘܩܪܹܠܹܗ ܠܟܸܣ ܝܵܘܢܵܐ ܘܛܠܸܒܠܹܗ ܐܲܝܟ ܥܵܕܲܬܹܗ ܝܘܢܐ ܘܬܥܠܐ ܘܗܘܩܪ. ܩܨܐ ܕܪܲܦܝܵܐ ܗ݇ܘܵܐ ܠܗ݇ܘܿܢ ܙܵܓ݂ܘܼ̈ܗ̇ ܩܵܬܹܗ. ܘܩܵܡ ܓ̰ܲܘܸܒܵܐ ܠܹܗ ܝܵܘܢܵܐ ܐܲܝܟ ܕܡܘܼܠܦܘܼܗ̇ ܗ݇ܘܵܐ ܗܘܿܩܲܪ. ܐ݇ܡܸܪܹܗ ܩܵܬܘܼܗ̇ ܬܲܥܠܵܐ: ܐܸܢ ܒܵܣܡܵܐ ܠܵܟ݂ܝ ܡܲܕܸܥܝ ܠܝܼ ܡܲܢ ܩܵܡ ܡܲܠܸܦܠܵܟ݂ܝ: ܘܡܲܢ ܡܘܼܬܸܒ݂ܠܹܗ ܒܦܘܼܡܵܟ݂ܝ ܐܵܗܵܐ ܗܹܡܸܙܡܵܢ¿ ܐ݇ܡܸܪܵܗ̇ ܝܵܘܢܵܐ ܦܫܝܼܛܬܵܐ: ܗܘܿܩܲܪ ܡܘܼܠܦܲܢܹܗ. ܘܛܘܼܘܹܐ ܠܹܗ ܬܲܥܠܵܐ ܒܵܬ݇ܪ ܗܘܿܩܲܪ ܘܩܵܡ ܡܲܫܟ̰ܸܚܠܹܗ: ܥܲܠ ܡܲܪܙܵܐ ܕܢܲܗܪܵܐ ܘܕܪܹܠܹ̈ ܫܠܵܡܵܐ ܥܲܠܘܼܗܝ ܘܐ݇ܡܸܪܹܗ: ܝܵܐ ܗܘܿܩܲܪ: ܐܸܢ ܡܵܚܹܐ ܦܵܘܚܵܐ ܥܲܠܘܼܟ ܡ̣ܢ ܓܹܒܵܐ ܕܝܲܡܝܼܢܵܐ ܐܲܝܟܵܐ ܟܹܐ ܛܲܫܹܝܬ ܠܹܗ ܪܹܫܘܼܟ¿ ܐ݇ܡܸܪܹܗ: ܒܓܹܒܵܐ ܕܣܸܡܵܠܵܐ. ܐ݇ܡܸܪܹܗ: ܘܐܸܢ ܡܚܹܠܹܗ ܡ̣ܢ ܓܹܒܵܐ ܕܣܸܡܵܠܵܐ ܠܐܲܝܟܵܐ ܟܹܐ ܡܲܦܬܸܠܸܬ ܠܹܗ¿ ܐ݇ܡܸܪܹܗ ܠܓܹܒܵܐ ܕܝܲܡܝܼܢܵܐ ܝܵܐ ܒܵܬ݇ܪ ܚܵܨܝܼ. ܘܐ݇ܡܸܪܹܗ ܘܐܸܢ ܡܚܹܠܹܗ ܡ̣ܢ ܟܠ ܓܹܒܵܐ ܐܲܝܟܵܐ ܟܹܐ ܛܲܫܹܝܬ ܠܹܗ¿ ܐ݇ܡܸܪܹܗ ܟܹܐ ܡܲܟܣܸܢܹܗ ܬܚܘܿܬ ܓܘܼ̈ܠܦܵܢܝܼ. ܐ݇ܡܸܪܹܗ ܬܲܥܠܵܐ ܘܕܵܐܟ݂ܝܼ ܟܹܐ ܡܵܨܹܝܬ ܕܛܲܫܹܝܬ ܠܹܗ ܬܚܘܿܬ ܓܘܼ̈ܠܦܵܢܘܼܟ. ܠܹܐ ܝܘܸܢ ܒܸܚܫܵܒ݂ܵܐ ܕܐܵܗܵܐ ܡܘܼܟܸܢ ܝܼܠܵܗ̇. ܡܸܓ̰ܸܕ ܝܗܝܼܒ݂ܵܐ ܝܠܹܗ ܐܲܠܵܗܵܐ ܩܵܬܘܟ݂ܘܿܢ ܐܲܚܬܘܿܢ ܛܲܝܪܹ̈ܐ ܚܲܠܥܲܬܹ̈ܐ ܟ̰ܸܡ ܓܘܼܪܹ̈ܐ ܕܠܹܐ ܝܠܹܗ ܝܗܝܼܒ݂ܵܝ ܩܵܬܲܢ: ܘܟܹܐ ܚܵܙܹܝܬܘܿܢ ܒܚܕܵܐ ܣܵܥܲܬ ܗ̇ܘ ܡܸܢܕܝܼ ܕܐܲܚܢܲܢ ܠܹܐ ܡܵܨܲܚ ܕܡܵܛܲܚ ܐܸܠܹܗ ܘܚܵܙܲܚ ܠܹܗ ܒܚܕܵܐ ܫܹܢ݇ܬܵܐ. ܘܒܐܵܣܵܢܵܝܘܼܬܵܐ ܟܹܐ ܡܵܨܹܝܬܘܿܢ ܕܛܲܫܹܝܬܘܿܢ ܠܹܗ ܪܹܫܵܘܟ݂ܘܿܢ ܬܚܘܿܬ ܓܘܼܠܦܵܢܵܘ̈ܟ݂ܘܿܢ ܡ̣ܢ ܦܵܘܚܵܐ ܘܡ̣ܢ ܩܲܪܬܵܐ. ܡܸܓ̰ܹܕ ܛܘܼܒ݂ܵܐ ܐܸܠܵܘܟ݂ܘܿܢ: ܐܸܠܵܐ ܐܸܐܝܼܬ ܒܵܣܡܵܐ ܠܘܼܟ ܡܲܚܙܝܼ ܠܝܼ ܕܵܐ݇ܝܼ ܟܹܐ ܛܲܫܹܝܬ ܠܹܗ ܪܹܫܘܼܟ ܬܚܘܿܬ ܓܘܼܠܦܵܢܘܼ̈ܟ. ܘܡܘܼܥܒܸܪܹܗ ܗܘܿܩܲܪ ܪܹܫܹܗ ܬܚܘܿܬ ܓܘܼܠܦܵܢܘܼ̈ܗܝ: ܘܐܵܠܒܵܐܵܠ ܬܲܥܠܵܐ ܢܕܹܠܹܗ ܘܫܘܸܪܹܗ ܒܪܹܫܹܗ ܘܩܵܡ ܛܵܪܹܦ ܠܹܗ ܥܲܠ ܐܲܪܥܵܐ ܘܦܩܸܥܠܹܗ ܘܐ݇ܡܸܪܹܗ ܩܵܬܹܗ: ܝܵܐ ܣܵܢܝܵܢܵܐ ܕܓܵܢܹܗ: ܟܹܐ ܝܵܗܒܸܬ ܪܵܐܝ ܩܵܐ ܝܵܘܢܵܐ ܘܟܹܐ ܡܲܠܦܸܬ ܠܵܗ̇ ܦܲܢܕܹ̈ܐ ܕܦܲܪܩܵܐ ܓܵܢܵܗ̇: ܐܝܼܢܵܐ ܩܵܐ ܓܵܢܘܼܟ ܥܵܓ̰ܸܙ ܝܼܘܸܬ ܘܒܸܢܦܵܠܵܐ ܝܘܸܬ ܒܐܝܼܕܵܐ ܕܕܸܫܡܸܢܘܼܟ¿ ܘܩܵܡ ܩܵܛܹܠ ܠܹܗ ܘܩܵܡ ܐܵܟܹܠ. ܠܹܗ. ܩܨܒ ܦܣܘܩܐ. ܝܗ. ܘܟܲܕ ܡܛܹܠܹܗ ܡܲܡܠܠܵܐ ܒܹܝܠ ܡܲܠܟܵܐ ܠܦܝܼܠܵܣܘܿܦܵܐ ܗܲܠ ܠܲܟ݂ܵܐ: ܫܬܸܩܠܹܗ ܡܲܠܟܵܐ ܘܠܵܐ ܒܘܼܩܸܪܹܗ ܡܸܢܕܝܼ ܐ݇ܚܹܪ݇ܢܵܐ. ܗܵܝܓܵܗ ܐ݇ܡܸܪܹܗ ܦܝܼܠܵܣܘܿܦܵܐ: ܚܵܚܹܬ ܪܵܒܵܐ ܝܵܐ ܡܲܠܟܵܐ: ܘܡܲܠܟܘܼܬܘܼܟ ܗܵܘܝܵܐ ܓܘܼܪܬܵܐ ܘܦܵܐܹܫ ܝܗܝܼܒ݂ܵܐ ܩܵܬܘܼܟ ܟܠܡܸܢܕܝܼ ܕܛܵܠܹܒ ܠܸܒܘܼܟ ܒܚܲܕܘܼܬܵܐ ܙܵܘܕܵܢܬܵܐ ܘܒܪܘܵܙܵܐ ܕܒܢܲܝ̈ ܡܲܠܟܘܼܬܘܼܟ ܘܒܥܘܼܕܪܵܢܵܐ ܕܡܕܲܒܪܵܢܘܼܬܵܐ ܐܲܠܵܗܵܝܬܵܐ. ܗܵܐ ܟܡܸܠܹܗ ܒܝܼܘܼܟ ܝܘܼܠܦܵܢܵܐ ܘܒܲܣܝܼܡܘܼܬܵܐ ܘܓܘܼܪܘܸܣܠܹܗ ܒܝܼܘܼܟ ܗܵܘܢܵܐ ܘܗܹܡܸܙܡܵܢ ܘܪܸܥܝܵܢܵܐ. ܘܠܲܝܬ ܒܵܨܘܿܪܘܼܬܵܐ ܒܪܸܥܝܵܢܘܼܟ ܐܵܦܠܵܐ ܒܗܹܡܸܙܡܵܢܘܼܟ ܚܸܠܛܵܐ ܝܵܐ ܡܘܼܡܵܐ. ܘܓ̰ܘܼܡܸܥܠܘܼܟ ܚܲܝܠܵܐ ܘܪܲܟܝܼܟ݂ܘܼܬܵܐ. ܒܲܣ ܠܵܐ ܗܵܘܹܝܬ ܙܵܕܘܿܥܵܢܵܐ ܒܓܸܕܫܹ̈ܐ ܘܠܵܐ ܩܲܠܝܼܠ ܡܣܲܝܒܪܵܢܘܼܬܵܐ ܐܸܢ ܬܦܸܩܠܹܗ ܒܝܼܘܼܟ ܚܲܕ ܡܸܢܕܝܼ ܥܲܓ̰ܸܙܵܢܵܐ ܘܕܲܪܩܘܼܒ݂ܠ ܕܪܸܙܵܝܘܼܟ. ܓ̰ܘܼܡܸܥܠܝܼ ܩܵܬܘܼܟ ܒܐܵܗܵܐ ܟܬܵܒ݂ܵܐ ܡܲܬܠܹ̈ܐ ܩܦܝܼܣܹ̈ܐ ܩܵܐ ܟܠܡܸܢܕܝܼ: ܘܦܘܼܫܸܩܠܝܼ ܩܵܬܘܼܟ ܠܢܘܼܩܙܹ̈ܐ ܕܒܘܼܩܵܪ̈ܘܼܟ ܡܸܢܝܼ ܥܲܠܵܝ ܒܦܘܼܢܵܝܹ̈ܐ ܟܸܪ̈ܝܹܐ ܘܠܵܚܘܿܡܹ̈ܐ. ܘܟܡܵܐ ܕܐܝܼܬ ܗ݇ܘܵܐ ܠܝܼ ܢܲܨܝܼܗܲܬܹ̈ܐ ܝܗܝܼܒ݂ܵܝ ܠܝܼ ܩܵܬܘܼܟ ܒܪܸܥܝܵܢܝܼ ܘܒܦܵܪܘܿܫܘܼܬܝܼ ܘܒܝܼܕܲܥܬܝܼ ܕܒܥܹܠܝܼ ܕܦܵܪܥܸܢ ܘܵܓ̰ܹܒܘܼܬܵܐ ܕܐܝܼܬ ܠܘܼܟ ܥܲܠܝܼ ܘܡܲܟܡܸܠܸܢ ܠܢܝܼܲܬܘܼܟ ܫܲܦܝܼܪܬܵܐ ܠܡܲܦܠܘܼܚܹܐ ܠܚܘܼܫܵܒ݂ܵܐ ܘܠܗܵܘܢܵܐ. ܘܗܘܸܐ ܠܹܗ ܐܵܗܵܐ ܟܬܵܒ݂ܵܐ ܡܸܠܝܵܐ ܙܘܼܗܵܪܹ̈ܐ ܘܢܲܨܝܼܗܲܬܹ̈ܐ ܐܲܝܟ ܕܐ݇ܡܸܪܝܼ ܩܵܬܘܼܟ. ܘܗ̇ܘ ܕܦܲܩܸܕ ܛܵܒ݂ܬܵܐ ܠܹܐ ܝܠܹܗ ܒܝܼܫ ܛܘܼܒ݂ܵܢܵܐ ܡ̣ܢ ܡܲܟܡܸܠܵܢܵܐ ܕܦܘܼܩܕܵܢܵܐ: ܘܠܵܐ ܝܵܗܒ݂ܵܢܵܐ ܕܢܲܨܝܼܗܲܬ ܡܝܲܬܪܵܐ ܝܠܹܗ ܡ̣ܢ ܩܲܒܠܵܢܘܼܗ̇: ܘܠܵܐ ܡܲܠܦܵܢܵܐ ܕܡܝܲܬܪܘܼܬܵܐ ܡ݂ܢ ܝܵܠܦܵܢܘܼܗ̇. ܦܲܪܡܝܼ ܠܗ݇ܘܿܢ ܨܦܵܝܝܼ ܐܲܢܹܐ ܡܸܢܕܝܵܢܹ̈ܐ ܝܵܐ ܡܲܠܟܵܐ ܘܕܸܥ: ܕܠܲܝܬ ܚܲܝܠܵܐ ܘܠܵܐ ܩܘܼܘܲܬ ܐܸܠܵܐ ܒܐܲܠܵܗܵܐ ܓܘܼܪܵܐ ܘܪܵܡܵܐ. ܫܠܡ ܘܠܐܠܗܐ ܫܘܒ݂ܚܐ. 